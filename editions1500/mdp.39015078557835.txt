HET LEVEN
en de LOTGEVALLEN
VAN
ROBINSON CRUSOE
DOOR
DANIËL DEFOE
Bewerkt door D. KLEIN Jr.
Geïllustreerd
COHEN ZONEN — AMSTERDAM
HOOFDSTUK I.
Robinson's familie, enz. — HU verlaat zijne Ouders.
Ik werd in het jaar 1632 te York geboren, en behoorde tot een
goede familie, hoewel niet van Engelschen oorsprong, daar mijn
vader een Duitscher uit Bremen was, Kreutznaer genaamd, die
zich eerst te Hull gevestigd had. Door den koophandel kwam hij
in goeden doen, en nadat hij zijn zaken aan kant had gedaan,
ging hij te York wonen, alwaar hij met mijne moeder in het
huwelijk was getreden. Haar familie-naam was Robinson — een
naam die in deze landstreek gunstig bekend was — en waaraan
ik mijn naam Robinson Kreutznaer ontleende. Daar men in
Engeland echter gewoon is, sommige woorden te verkorten, werd
dat „Kreutznaer" in „Crusoe" veranderd, en namen wij dienten-
gevolge dezen naam als den onzen aan.
Ik had twee oudere broeders, waarvan een luitenant-kolonel
was bij een Engelsch regiment Infanterie in Vlaanderen, dat
eertijds onder bevel gestaan had van den beroemden kolonel
Lockhart, — en sneuvelde in den slag bij Duinkerken tegen de
Spanjaarden. Wat er van mijn tweeden broeder geworden is,
ben ik nooit te weten gekomen, evenmin als mijne ouders ooit
geweten hebben, wat er van mij terecht is gekomen.
Daar ik de jongste van het gezin, en niet voor eenig bedrijf
opgeleid was, bekroop mij reeds zeer jong de lust, om andere
landen en volken te leeren kennen. Mijn vader, die reeds bejaard
was, had mij behoorlijk onderwijs laten geven en bestemde mij
voor de rechtsgeleerdheid; i k dacht echter aan niets anders dan
naar zee te gaan; en mijn neiging daartoe bracht mij zóó hard-
nekkig in verzet tegen den wil en de bevelen mijns vaders en de
terechtwijzingen mijner moeder en andere belangstellenden, dat
er iets noodlottigs scheen gelegen te zijn in dezen karakter-trek,
die de hoofdaanleiding was tot het leven vol ellende dat in de
toekomst mijn deel zou worden.
— 6 —
Mijn vader, een verstandig en degelijk man, onderhield mij op
ernstige wijze, en waarschuwde mij voor de gevolgen van het
door mij gekoesterd voornemen. Op zekeren morgen ontbood hij
mij in zijn kamer, die hij ten gevolge der jicht niet kon verlaten,
en besprak dit onderwerp met mij op breedvoerige en waarlijk
indrukwekkende wijze; hij vroeg mij, welke redenen, behalve een
neiging tot reizen, ik had, om zijn huis en mijn geboortegrond te
verlaten, waar ik in geachte kringen zou worden toegelaten, en
waar het vooruitzicht voor mij bestond, om door vlijt en goed
gedrag een welgesteld man te worden en een rustig en gemakkelijk
leven te leiden. Hij zeide mij, dat alleen menschen, wier for-
tuin verwoest was, of zij, die zich in het bezit van groote rijk-
dommen mochten verheugen, op avonturen belust, naar verre
landen trokken, in de hoop om óf door ondernemingsgeest „er
weder boven op te komen", óf zich door niet alledaagsche onder-
nemingen beroemd te maken; dat deze handelwijzen óf te ver
boven mijn krachten gingen, óf beneden mijn stand geacht moesten
worden; dat ik noch tot de behoeftige, — noch tot de rijke klasse
behoorde, doch een kind uit den midden-stand was, welken stand hij
door veeljarige ondervinding, als den besten en den meest geschikten
voor menschelijk geluk, had leeren beschouwen; niet blootgesteld
zijnde aan de ellende en moeilijkheden, de zware arbeid en de
ontbering van de arbeidende klasse, en evenmin belemmerd door
den hoogmoed, verfijndheid, eerzucht en afgunst der hoogste stan-
den; hij zeide mij dat ik het geluk van dien stand het best kon
beoordeelen, wanneer ik wilde letten op de omstandigheden, dat
hij door alle menschen als de begeerenswaardigste werd beschouwd;
dat zelfs Vorsten vaak de ongelukkige gevolgen hunner hooge
geboorte hebben beklaagd, en wenschten, dat zij geplaatst moch-
ten zijn, in het midden der beide uitersten, d. w. z. tusschen de
lage en de hooge klasse der menschen; dat de wijze (Salomo) deze
plaats ten allen tijde beschouwde als de juiste maatstaf voor waar
geluk, toen hij bad: „dat noch armoede, noch rijkdom zijn deel
mocht zijn".
Hij verzocht mij dringend, daar wèl op te letten, en dat ik
altijd tot de ervaring zou komen, dat de ongemakken des levens
verdeeld waren tusschen de hoogste en laagste standen der maat-
schappij ; maar dat de midden-stand het minst aan tegenspoeden
blootgesteld was, — en niet zoo te lijden had van de wisselval-
ligheden des levens als het hoog of laag geplaatst gedeelte der
menschheid. —
Daarna drukte hij mij op ernstige en liefderijke wijze op het
hart, niet „de groote jongen te willen spelen" en mij niet in ge-
varen te begeven, waartoe ik door mijn aanleg en den stand waarin
ik geboren was, niet geschikt was; dat ik volstrekt niet in de
noodzakelijkheid verkeerde om mijn brood te zoeken; dat hij alles
zou aanwenden om mij een waardige plaats in de maatschappij
te doen innemen; en dat, indien ik niet zorgeloos en gelukkig in
in de wereld mocht worden, dit aan mijn noodlot of eigen schuld
te wijten zou zijn; en dat hèm daaromtrent geen verwijt zou
kunnen treffen, daar hij aan zijn plicht voldaan had, door mij te
waarschuwen tegen ondernemingen die mij onheil zouden aan-
brengen; kortom: dat hij mij in alles ter wille zou zijn, wan-
neer ik beloofde hem te gehoorzamen, en bij hem te blijven; hij
stelde mij mijn ouderen broeder tot voorbeeld, die in dienst gegaan
en in den oorlog gesneuveld was; dat, indien ik dezen dwazen
stap tóch doen zou, Gods zegen nooit op mijn onderneming zou
rusten, en ik de kans beliep, dat, wanneer het mij later zou be-
rouwen niet naar zijn raad geluisterd te hebben, er niemand te
vinden zou zijn, om mij te helpen of te redden.
Ik zag de tranen over zijne wangen stroomen, vooral toen hij
van mijn gesneuvelden broeder sprak, en dat hij, toen hij van mijn
mogelijk berouw en gebrek aan hulp of redding gewaagde, zóó
diep bewogen was, dat hij het onderhoud staakte en zei, dat zijn
gemoed zóó vol was, dat hij niets meer zeggen kon.
Dit gesprek maakte een diepen indruk op mij en ik nam mij
voor, niet meer aan „zeevaren" te denken, en volgens den wensch
mijns vaders, thuis te blijven. Doch helaas ! na verloop van eenige
dagen waren die indruk en goede voornemens weder verdwenen,
en eenige weken later besloot ik om — teneinde hem de gelegen-
heid tot verdere besprekingen te ontnemen — „er stil van-door-
te-gaan". Van dit besluit kwam ik echter in zóó verre terug, dat
ik mijn moeder, op een oogenblik dat zij beter geluimd was dan
gewoonlijk, mededeelde, dat mijn hart zóó geheel vervuld was met
het verlangen om de wereld te zien, dat ik mij nooit aan een rustig
beroep zou kunnen wijden en dat het beter was, dat vader zijn
toestemming gaf, dan dat hij mij noodzaakte, om. daarzonder
heen te gaan; dat ik nu achttien jaar oud was; t e oud om een
ambacht te leeren of schrijver bij een advocaat te worden, dat ik
zeker wist, mijn tijd niet te zullen uitdienen, en van mijn patroon
of meester te zullen wegloopen om naar zee te gaan, en dat, indien
zij mijn vader wilde overreden, mij slechts één zeereis te laten
maken, en ik, als ik weer thuis kwam en het mij niet mocht be-
vallen, niet weer zou vertrekken, dan beloofde ik, door verdub-
belde vlijt de verloren tijd weder te zullen inhalen.
Mijn moeder werd door deze mededeeling ten zeerste vertoornd;
zij antwoordde mij, dat het doelloos zou zijn om over dit onder-
werp met vader te spreken, dat hij t e goed wist wat tot mijn
best-wil was, dan dat hij zijne toestemming zou geven voor iets
dat mij ongelukkig zou maken, en dat het haar bevreemde, hoe ik
nog aan zoo iets denken kon, na het onderhoud dat hij met mij
gehad had en na zulke teedere en liefderijke woorden, die zij wist,
dat mijn vader tot mij gesproken had; dat zij, wat haar zelve
betrof niet de minste verantwoordelijkheid voor mijn rampzalige
toekomst op zich wilde laden, opdat ik nimmer zou kunnen zeggen,
dat mijne moeder hare toestemming had gegeven tot iets, wat
mijn vader veroordeelde.
Hoewel mijne moeder weigerde mijn verzoek aan vader over te
brengen, vernam ik toch later dat zij hem ons gesprek mededeelde,
en dat mijn vader haar ten zeerste bedroefd ten antwoord gaf:
„Die jongen zou gelukkig kunnen zijn, indien hij thuis wilde blij-
ven; zoo hij echter de wijde wereld ingaat, zal hij het ellendigst
schepsel worden, dat ooit bestond; ik mag mijn toestemming daar-
toe niet geven."
Er verliep nog bijna een jaar, eer ik „de plaat poetste", hoewel
ik in dien tusschentijd doof bleef voor alle raadgevingen om mij
voor het een of ander vak te bekwamen, en gedurig aan mijne
ouders verweet dat zij zich zoo stijfhoofdig bleven verzetten, tegen
datgene waartoe ik, zooals zij wisten, door mijn neiging gedwongen
werd. Doch op zekeren dag toevallig te Hull zijnde, zonder het
minste oogmerk om toen reeds weg te loopen, trof ik daar een
mijner kameraden, die met zijn vaders schip over zee naar Londen
zou gaan, en er bij mij op aandrong hem te vergezellen, er bij-
voegende dat ik niets voor de overtocht behoefde te betalen, —
toen dacht ik er zelfs niet aan mijn vader of moeder te raadplegen,
en zond ik hun zelfs geen bericht; maar verliet hen, zonder af-
scheid en zonder hun zegen; niet denkende aan de gevolgen die
zulk een euveldaad kon hebben, en die dan ook inderdaad zoo
rampzalig mogelijk zijn geweest!
HOOFDSTUK II.
Eerste avonturen op zee, en ondervinding van het
leven aan boord. — Reis naar Guinea.
Op den 1sten September 1651 ging ik aan boord van een schip,
met bestemming naar Londen. Ik geloof niet, dat ooit de tegen-
spoeden van een avonturier spoediger zijn begonnen en langer
geduurd hebben, dan de mijne. Het schip had nog nauwelijks de
Humber verlaten, of de wind begon op te steken, en de zee
vreeselijk onstuimig te worden; en daar ik nooit te voren op
zee geweest was, was ik verschrikkelijk ziek, zoowel naar lichaam
als geest; ik begon nu ernstig na te denken over hetgeen ik ge-
daan had, en hoe rechtvaardig de straf des Hemels mij achter-
haalde, omdat ik mijne ouders zoo snood verlaten had. Al de
goede raadgevingen mijner Ouders, de tranen die ik mijn vader
had zien storten, en de smeekingen mijner moeder, kwamen mij
nu weder voor den geest; en mijn geweten, — dat toen nog niet
zoo verhard was, als het later geworden is, — verweet mij de
versmading van goeden raad, en het verzaken van mijn plicht.
Intusschen nam de storm in hevigheid toe, en de zee, — die
ik nog nooit te voren gezien had, — stond zeer hoog, ofschoon
in geen vergelijking met wat ik later zoo menigmaal aanschouwd
heb; noch met hetgeen ik na eenige dagen zien zou; maar ook
thans was het meer dan voldoende, om mij met angst en schrik
te vervullen. Ik dacht dat elke golf ons zou verzwelgen en dat
wij, telkens wanneer het schip naar ik mij verbeeldde, in de diepte
der zee omlaag viel, nooit weer naar omhoog zouden komen; en
in die vreeselijke angst deed ik herhaaldelijk de gelofte, dat, in-
dien het God mocht behagen mij deze reis in het leven te behouden,
en ik mij ooit weder op vasten grond mocht bevinden, ik terstond
naar mijns vaders huis terugkeeren, — en nooit in mijn leven
weder aan boord van een schip gaan zou; dat ik zijn raad zou opvol-
gen, en mij nooit weder aan zulke ellende zou blootstellen. Thans
zag ik ten volle de juistheid in van zijn bewering omtrent den
middenstand; hoe vreedzaam, hoe genoegelijk hij altijd geleefd
had, en nooit was blootgesteld geweest aan stormen der zee of aan
gevaren te land; en ik nam mij voor als een berouwhebbend
zondaar tot mijn vader terug te keeren.
Deze verstandige en goede gedachten bleven bij mij gedurende
den storm, ja zelfs nog een poos daarna ; doch toen den volgenden
dag de wind bedaard en de zee kalmer was, begon ik er eenigs-
zins gewoon aan te raken. Dien dag was ik echter nog zeer ernstig
gestemd, daar ik ook nog tamelijk zee-ziek was; doch in den na-
middag helderde de lucht op, de wind was geheel bedaard, en er
volgde een heerlijke kalme avond: de zon ging schitterend onder,
en rees den volgenden mogen weer evenzoo aan den horizon; en
daar er weinig of in 't geheel geen wind was, en de effen zee door
de zon beschenen werd, was dit naar mijne meening het heerlijkst
schouwspel dat men te zien kan krijgen.
Ik had des nachts goed geslapen en was nu niet zee-ziek meer,
maar welgemoed, nu ik de zee, — die den vorigen dag zoo woest
en verschrikkelijk was geweest, en na verloop van korten tijd zoo
rustig en schoon kon zijn, — met bewondering gade sloeg.
En thans uit vrees dat mijn goede voornemens mochten stand
houden, kwam mijn kameraad, die mij in waarheid had weggelokt,
tot mij, klopte me op den schouder en zeide:
„Wel, Bob", hoe is 't nu met je? Ik weet zeker dat je gisteren-
avond geducht bang waart, toen er 'n beetje wind waaide, is
't niet zoo?"—
„Noem je dat een beetje?" antwoordde ik; „'t was een ver-
schrikkelijke storm!" — „'n storm, gekke jongen?" lachte hij,
„noem jij dat een storm! Och kom, 't was niemendal; geef ons
maar een goed schip, en het ruime sop, en we tellen zoo'n ruk-
wind voor niets; jij bent maar 'n zoet-water-matroos, Bob ; kom
we zullen een borrel punch maken en er niet meer over denken.
Zie je, wat mooi weer 't nu is ?".. ..
Om dit droevig gedeelte van mijn geschiedenis niet te lang te
rekken: wij deden wat alle zeelieden doen; de punch werd gereed
gemaakt en ik dronken gevoerd; en in één avond „verdronk" ik
al mijn berouw, al mijn nadenken over mijn gedrag in het ver-
leden, en al mijn voornemens voor de toekomst. Kortom: toen
de zee weer kalm en effen, — en er geen windje meer te bemer-
ken was, was ook de onrust in mijn gemoed bedaard, waren mijn
angst en vrees, die de woedende zee had opgewekt, verdwenen,
en keerde de machtige aandrang van mijn voormalig verlangen
terug, zoodat ik de door mij in den nood gedane geloften geheel
vergat.
Op den zesden dag van onze reis kwamen wij op de reede van
Yarmouth; daar de wind „tegen", — en het blad-stil was ge-
weest, waren wij na den storm slechts weinig gevorderd. Hier
waren wij genoodzaakt voor anker te gaan, en hier lagen we, —
daar de wind „tegen" bleef, n.1. Zuid-West, — gedurende zeven
of acht dagen, in welken tijd een groot aantal schepen van
Newcastle op dezelfde reede kwamen, daar dit de gewone anker-
plaats was voor schepen, die op een geschikten wind wachten, om
koers te zetten naar de rivier de Teems. Wij zouden echter hier
niet zoo lang stil gelegen, — maar de rivier op gezeild hebben,
indien er niet een stevige bries gewaaid had, die na verloop van
vier of vijf dagen tot storm overging. Daar echter de reede als
een goede schuilplaats beschouwd werd, onze ankerplaats uitste-
kend, en onze ankerketting zeer sterk was, waren onze matrozen
onbezorgd en dachten zelfs niet aan het minst gevaar, doch
brachten den tijd volgens zeemans-gewoonte door in rust en pret.
Maar in den morgen van den achtsten dag, begon het veel har-
der te waaien, en moesten alle hens aan het werk om onze sten-
gen te strijken, en alles vast en stevig te maken, opdat het schip
zoo kalm mogelijk voor zijn anker zou liggen. Des middags liep
de zee dan ook zeer hoog, en ons schip dook met de voorplecht
onder, schepte verscheidene zeeën, en we dachten eenige keeren
dat ons anker verloren was, waarop onze schipper bevel gaf om
het schootanker uit te werpen, zoodat we voor twee plecht-ankers
liggen, en bovendien nog eenige kabels vierden.
Toen dit geschiedde, was er reeds een hevige storm opgestoken,
en nu las ik schrik en ontsteltenis zelfs op het gelaat der matrozen.
De schipper deed al wat hij kon om het schip te behouden, doch
terwijl hij mij bij het in- en uitgaan van zijn kajuit voorbij liep,
hoorde ik hem zeggen: „Heer, wees ons genadig; we gaan allen
naar den grond; we zijn verloren;" en zoodanige verzuchtingen meer.
De storm was zóó hevig dat ik iets zag, wat men niet dikwijls
waar kan nemen; de schipper, de bootsman en nog 'n paar an-
deren waren aan het bidden, terwijl zij elk oogenblik verwachtten dat
het schip naar „den kelder" zou gaan! In het midden van den
nacht riep een der matrozen, die een onderzoek in het vooronder
was gaan instellen:
„We hebben een lek gekregen!" waarop een ander schreeuwde
„dat er vier voet water in het ruim stond!" Daarop werden
alle hens aan de pompen geroepen.
Toen ik dat bevel hoorde, dacht ik dood te blijven van schrik
en viel ik achterover op den rand van mijn bed, waarop ik zat
in mijn hut. Maar de matrozen wekten mij en zeiden dat ik die
tot nu toe niets had kunnen uitvoeren, even goed in staat was
om te pompen als ieder ander; waarop ik ijlings opsprong, naar
een der pompen snelde en met al mijn kracht aan het werk toog.
Terwijl wij zoo bezig waren, zag de schipper eenige lichte kolen-
schepen, die, niet in staat zijnde om den storm te doorstaan,
genoodzaakt waren het ruime sop te kiezen, en ons niet wilden
naderen, doch ons toeriepen, een kanonschot als noodsein te los-
sen. Ik, die de bedoeling daarvan niet begreep dacht niet anders
of het schip was gebróken, of er was iets verschrikkelijks gebeurd.
Ik ontstelde zóó hevig, dat ik in zwijm viel. Daar op dat oogen-
blik elk slechts om zijn eigen leven dacht, lette niemand op mij,
doch nam terstond een ander mijn plaats bij de pomp in, en mij
met zijn voet terzijde schuivende, liet hij mij liggen in de veronder-
stelling dat ik dood was; en het duurde geruimen tijd eer ik tot
mij zelven kwam.
Wij werkten gestadig voort; doch daar het water in het ruim
bleef stijgen, was het te voorzien dat het schip zou zinken; en
hoewel de wind een weinig begon te luwen, bleef de kapitein, —
daar wij het niet drijvende zouden kunnen uithouden tot we de een
of andere haven konden binnenloopen, — noodseinen lossen,
zoodat een lichtschip, dat voor ons uitdreef, pogingen aanwendde,
om een boot uit te zetten en ons te hulp te komen. Met de
grootste inspanning gelukte het die boot, in onze nabijheid te
komen, doch daar zij niet langs zij kon geraken, was het voor
ons onmógelijk aan boord te komen ; tot ten laatste onze matrozen
aan de roeiers, — die al hun krachten inspanden, en hun leven
waagden om ons te redden, — een lijn met een boei over onzen
achtersteven toewierpen, en zeer lang uit vierden, die zij na schier
bovenmenschelijke inspanning vastgrepen, waarna wij hen tot
vlak onder onzen spiegel trokken, en allen in de boot sprongen.
Toen we behouden daarin waren viel er noch voor hen noch
voor ons aan te denken, hun eigen schip te bereiken; daarom
besloot men de boot te laten drijven, doch haar zooveel mogelijk
naar het stand te sturen; en onze schipper (kapitein) beloofde
hun, dat, zoo de boot op het strand aan stukken mocht slaan,
wij haar aan hun kapitein zouden vergoeden, zoodat nu eens
roeiende en dan weer drijvend, onze boot in noordelijke richting
voort-stevende tot bij kaap Winterton.
Wij hadden nog niet langer dan een kwartier ons schip verlaten,
toen we het zagen zinken; en toen begreep ik voor de eerste
maal, wat het beteekent, als een schip „naar den kelder" gaat.
Ik moet erkennen, dat ik nauwelijks in staat was om te kijken,
toen de matrozen mij zeiden dat het zinkende was; want toen
ik dat vernam moesten ze mij in de boot neerleggen, daar ik niet
in staat was te blijven staan, 't Was of mijn hart plotseling stil
stond, zoowel van schrik als van angst voor hetgeen mij nu te
wachten stond.
Inmiddels, terwijl de matrozen hun uiterste best deden, om de
boot in de richting van de kust te houden, konden wij, als zij
op den kop van een golf stond, een groote menigte langs het strand
zien loopen, om ons hulp te verleenen als wij in hun nabijheid
zouden komen; wij vorderden echter zeer weinig, en waren eerst
in staat het te bereiken voorbij den vuurtoren >van Winterton,
waar de kust westwaarts in de richting van Cromer afloopt, waar-
door de kracht van den wind eenigszins gebroken werd. Hier
vielen wij binnen en kwamen allen hoewel niet zonder moeite,
behouden aan land en begaven ons te voet naar Yarmouth, waar
wij als schipbreukelingen zeer menschlievend behandeld werden,
zoowel door het stadsbestuur, dat ons goede kwartieren aanwees,
als door de kooplieden en reeders, en werden ons voldoende mid-
delen verschaft om ons naar Londen te begeven, of weder naar
Hull terug te keeren.
Indien ik thans zoo verstandig geweest was om naar Hull
terug te keeren en naar huis te gaan, zou ik gelukkig geweest
zijn en zou mijn vader zelfs (als voor den verloren zoon) het ge-
meste kalf voor mij geslacht hebben; want nadat hij vernomen
had, dat het schip waarmede ik vertrokken was op de reede van
Yarmouth was vergaan, duurde het geruimen tijd alvorens hij
eenige zekerheid had, dat ik niet verdronken was.
Mijn kameraad, de zoon van den kapitein, die mij vroeger moed
had ingesproken, was nu minder vermetel dan ik ; den eersten keer
dat hij mij sprak, nadat wij te Yarmouth waren d.w.z. na twee
of drie dagen, — want wij hadden verschillende kwartieren in de
stad gekregen, — scheen het dat zijn vastberaden toon veranderd
was, en er mistroostig uitziende vroeg hij mij hoe ik nu doen
zou; terwijl hij zijn vader vertelde wie ik was, en dat ik deze
reis slechts als proef had meegemaakt, om daarna verder de wereld
in te gaan. Daarop sprak zijn vader zeer ernstig met mij; spoorde
mij aan om naar mijn Ouders terug te keeren en de Voorzienig-
heid niet te tarten wat zeker tot mijn ongeluk zou wezen; hij
zeide, dat ik het Opperwezen tegen mij zou vertoornen, „en jonk-
man," voegde hij er aan toe, „wees er zeker van, dat je, zoo je
niet terugkeert, waarheen je ook gaan zult, nooit iets anders dan
rampen en teleurstellingen zult ondervinden, tot de voorspellin-
gen van je vader vervuld zullen zijn."
Kort daarna scheidden wij van elkander en ik heb hem nooit
weergezien, en weet dus niet waarheen hij gegaan is; wat mij
betreft, daar ik wat geld in mijn zak had, reisde ik over land
naar Londen; en daar, evenals op weg, was ik voortdurend met
mij zel ven in tweestrijd, welke loopbaan ik zou kiezen en of ik naar
huis of naar zee zou gaan.
Als ik er aan dacht om naar huis te gaan, vernietigde de
schaamte mijn beste voornemens; dan stelde ik mij voor, hoe de
buren mij zouden uitlachen, en ik mij noch aan mijn ouders, noch
aan iemand anders zou durven vertoonen. Daardoor heb ik dik-
wijls opgemerkt hoe ongerijmd en onverstandig meestal de ge-
aardheid der menschen, en vooral der jeugd is, ten opzichte van
wat hen in zulke gevallen tot leiddraad behoorde te dienen, d.w.z.
dat zij zich niet schamen om te zondigen, maar wèl om berouw
te toonen; zich niet schamen voor een daad waardoor zij zich
juist als dwazen doen kennen; maar zich wèl schamen om terug
te keeren, wat door een ieder als een verstandige daad beschouwd
zou worden.
Ik ging aan boord van een vaartuig dat naar de kust van
Afrika bestemd was ; of, zooals de zeelieden het gewoonlijk noemen,
voor een reis naar Guinea.
Het allereerst bracht het Noodlot mij in een tamelijk goed ge-
zelschap te Londen; ik kwam in kennis met den kapitein van
een schip, die naar de kust van Guinea geweest was, en, daar
goede zaken gedaan hebbende, besloten had er nogmaals heen
te gaan. Daar mijn gezelschap hem niet onaangenaam was, en ik
hem verteld had, dat ik de wereld wenschte te zien, zeide hij,
dat ik, indien ik de reis mee wilde maken, niets behoefde te be-
talen; ik zou „bakmaat" en gezelschap-houder zijn, en indien ik
het een en ander mede kon nemen, zou ik het zoo voordeelig
mogelijk van de hand kunnen doen, en misschien wel eenigen winst
kunnen behalen.
Ik nam zijn aanbod aan, en innige vriendschap sluitende met
dezen kapitein, die inderdaad een braaf en oprecht persoon was,
aanvaardde ik de reis met hem en nam op goed geluk eenige
handels-artikelen mede, die ik op onbaatzuchtige raadgeving van
mijn vriend, den kapitein, aanmerkelijk vermeerderde; want ik be-
steedde ongeveer veertig Pond (= vier honderd en tachtig gulden)
aan snuisterijen en kleinigheden, die de kapitein mij aanraadde
te koopen.
Deze veertig Pond bracht ik bijeen door de hulp van eenige
mijner familie-leden, met wie ik briefwisseling hield, en die, naar
ik geloof, mijn vader of mijn moeder tot mijn eerste handels-
onderneming deden bijdragen. Dit was de éénige reis die gelukkig
voor mij afliep, welk geluk ik verschuldigd ben aan de onbaat-
zuchtigheid en eerlijkheid van mijn vriend, de kapitein; door wien
ik tevens vertrouwd werd met de berekeningen en voorschriften
van den handel, met het bepalen van den koers van een vaartuig,
met het doen van waarnemingen en, in 't kort, met het begrijpen
van alles wat een zeeman noodzakelijk weten moet, want even-
zeer als hij er genoegen in vond om mij te onderrichten, was het
mij steeds aangenaam zijne lessen aan te hooren, zoodat ik op
deze reis zoowel tot koopman als tot zeeman gevormd werd;
want ik keerde terug met vijf pond en negen ons stofgoud voor
de medegenomen snuisterijen, die mij na mijn terugkomst te
Londen ongeveer drie honderd Pond (= 3600 Gulden) opbrachten,
en deze winst vervulde mij met de groote verwachting, die later
mijn algeheelen ondergang ten gevolge had. Toch had ik ook op
deze reis mijn tegenspoeden; vooral, dat ik voortdurend ziek
was, daar ik, tengevolge van de buitengewone hitte van het kli-
maat een hevige koorts kreeg, wijl onze handel vooral gedreven
werd aan de kust, op een breedte van vijftien graden noordelijk
van de Linie.
HOOFDSTUK III.
Robinson's gevangenschap te Sallee. — Ontvluch-
ting met Xury. — Aankomst In Brazilië.
Ik werd nu als koopvaarder op Guinea beschouwd, en daar mijn
vriend, tot mijn ongeluk, spoedig na onze aankomst overleed,
besloot ik dezelfde reis nogmaals te ondernemen; ik scheepte mij
in het zelfde vaartuig in met iemand die op de vorige reis zijn
stuurman was geweest, en nu het bevel over het schip had over-
genomen. Dit was de rampzaligste reis die ooit gemaakt werd,
want hoewel ik nog geen honderd Pond van mijn pas verworven
rijkdom met mij nam, zoodat ik twee honderd Pond achterliet
bij de weduwe van mijn vriend, die mij zeer braaf behandelde,
was ik op deze reis toch ten prooi aan allerlei ongelukken; het
eerste was: ons schip, dat koers zette naar de Kanarische Eilan-
den, of beter gezegd, tusschen die eilanden en de Afrikaansche
kust, werd op zekeren vroegen ochtend overvallen door een Turk-
schen zeeroover van Sallee, die met volle zeilen jacht op ons
maakte. Wij zetten dus, om hem te ontgaan, zoovele zeilen bij
als onze masten konden dragen; daar we echter zagen dat de
zeeroover op ons won, en ons zeker binnen enkele uren zou hebben
ingehaald, maakten wij ons tot een gevecht gereed, daar ons schip
twaalf, en dat van den roover achttien kanonnen aan boord had. Om-
streeks drie uur in den namiddag haalde hij ons in ; en bij vergissing
dwars voor onze verschansing in plaats van dwars voor onze voor-
plecht (zooals zijn plan was) komende, brachten wij acht van onze
kanonnen aan die zijde, en losten een volle laag op hem, die hem
deed afhouden, nadat hij door de ongeveer tweehonderd man die
hij aan boord had, een salvo op ons had laten vuren. Daar onze
matrozen zich echter verdekt hielden, werd niemand gewond. In-
middels maakte hij zich weer gereed om ons aan te vallen, en wij
om ons te verdedigen; doch toen hij ons nu den volgenden keer
aan onze andere zijde enterde, liet hij zestig man op ons dek
overspringen, die onmiddellijk onze zeilen en takelage begonnen
te vernielen. Twee keer verjoegen wij hen met ons klein geschut,
pieken enz., maar, daar ons schip onttakeld was, en drie onzer
matrozen gesneuveld en acht gewond waren, werden wij genood-
zaakt ons over te geven, en werden wij allen als gevangenen naar
Sallee, een Moorsche haven, gevoerd.
De behandeling die ik daar ondervond was niet zoo verschrik-
kelijk als ik gevreesd had; ik werd niet, zooals de overigen, verder
het land in naar het Hof van den keizer gevoerd, doch door den
roover-hoofdman als zijn eigen prijs behouden en tot zijn slaaf
gemaakt, daar ik jong en krachtig, en dus geschikt voor arbeid
was. Door deze plotselinge verandering mijner omstandigheden:
van handelaar tot een ellendigen slaaf, was ik geheel verbijsterd,
en ik dacht nu terug aan de voorspelling mijns vaders: dat ik
rampzalig zou worden, zonder iemand om mij ter hulp te komen;
hetgeen naar ik dacht, nu ten volle aan mij vervuld was, dat
de straf des Hemels mij achterhaald had en ik onherroepelijk
verloren was. Maar, helaas! dit was slechts een voorproef van de
ellende die ik nog doorstaan zou, zooals uit het vervolg mijner
geschiedenis blijken zal.
Daar mijn nieuwe patroon of meester mij in zijn huis had op-
genomen, hoopte ik dat hij mij, wanneer hij weder naar zee zou
gaan, zou medenemen, daar ik vertrouwde, dat hij een of ander
keer door een Spaansch of Portugeesch oorlogsschip zou worden
gevangen genomen, en ik dan in vrijheid gesteld zou worden. Die
hoop werd echter spoedig verijdeld, want toen hij naar zee ging,
liet hij mij achter om zijn kleinen tuin te verzorgen en de gewone
slaven-arbeid in en om zijn huis te verrichten, en toen hij weder
van zijn kruistocht terugkeerde, gelastte hij mij, in de hut te
gaan liggen en op het schip te passen.
Hier dacht ik aan niets anders dan aan mijn ontvluchting, en de
wijze waarop ik die zou ondernemen, doch kon geen geschikte
gelegenheid bedenken. Geen enkel middel, dat het mogelijk zou
kunnen maken, kwam mij voor den geest, want ik had niemand
wiens oordeel ik kon vragen, of wien ik mijn plan kon meedeelen
en die het met mij zou willen ondernemen; er was geen enkele
slaaf, geen Engelschman, geen Ier of Schot daar, behalve ik ; zoodat
ik gedurende twee jaar, hoewel ik mij vaak vermaakte met de
HOBIKSON ORUSOE. • 2
gedachte, — nooit het eenig bemoedigend vooruitzicht op een ge-
lukkige poging had.
Na verloop van ongeveer twee jaren deed zich een ongewone
omstandigheid voor, die de gedachte om een poging tot herkrijging
mijner vrijheid te wagen, sterker dan ooit verlevendigde. Mijn
meester, die langer dan gewoonlijk aan land bleef, zonder zijn
schip uit te rusten, (iets wat, naar ik verneem, aan geldgebrek
was toe te schrijven), had voor vaste gewoonte aangenomen, om
eens of tweemaal per week — en als het weer goed was, zelfs nog
vaker — in de sloep van zijn schip op de reede te gaan visschen;
en daar hij dan altijd mij en een jonge Moor meenam om de sloep
te roeien, raakten wij bij hem in de gunst, en bewees ik hem op
zulk een wijze mijn handigheid in het visschen, dat hij mij som-
wijlen met een Moor, een zijner familieleden, benevens den jongen
Moresco, zooals hij genoemd werd, uitzond om een partij visch
voor hem te vangen.
Zoo gebeurde het eens, dat toen wij op een zeer stillen morgen
uit visschen gingen, er een zóó dikke mist opkwam, dat wij, hoe-
wel we nog geen halve mijl van de kust af waren, haar uit het
gezicht verloren en, al roeiende en niet wetende waar we ons be-
vonden of waarheen wij stevenden, werkten wij den geheelen
dag en den daarop volgenden nacht, en toen de morgen aanbrak,
zagen wij dat we naar de zee in plaats van naar de kust waren
afgedreven, en dat we op zijn minst twee mijlen van de kust
verwijderd waren; doch met veel moeite en niet zonder gevaar
kwamen we toch weer binnen, doordien de wind tamelijk begon
op te steken, alleen hadden we allen een geweldigen honger.
Onze meester echter, door dit voorval gewaarschuwd, besloot
om in 't vervolg voorzichtiger te zijn, en de groote boot van ons
Engelsch schip dat hij had buitgemaakt, aan strand hebbende
liggen, besloot hij niet meer uit visschen te gaan zonder kompas
en mond-voorraad mede te nemen; hij gelastte dus den scheeps-
timmerman, om in het midden van de groote boot een
kleine kajuit of hut te bouwen, met een plaats er achter om
te sturen en het groote want in te halen, en ruimte voor
eenige mannen om met de zeilen te werken. Zij zeilde met
een bramzeil en de spriet boegseerde over het dak van de kajuit,
die zeer schuin en niet hoog opgetrokken was, en ruimte bood
voor hem om er in te liggen, met eenige slaven, en een tafel om
er aan te eten, met eenige kleine kisten om er flesschen drank,
en vooral zijn brood, rijst en koffie in te bergen.
Met deze boot gingen we vaak uit visschen; en omdat ik zeer
handig daarbij was, ging hij nooit zonder mij. Eens besloot hij
om in die boot te gaan zeilen met twee of drie aanzienlijke Mooren
voor wie hij bijzonder geproviandeerd had, want hij had des nachts
veel meer voorraad dan gewoonlijk aan boord laten brengen, en
mij gelast drie vaatjes met kruit en kogels te halen, die zich aan
boord van zijn schip bevonden, omdat die evenzeer dienen konden
voor het schieten van vogels als voor het visschen.
Ik bracht alles in gereedheid, zooals hij bevolen had, en nadat
de boot flink schoon gemaakt was, haar vlag en wimpels geheschen
waren en alles voor de ontvangst zijner gasten geregeld was, kwam
na een poos mijn meester alleen aan boord, en deelde mij mede
dat zijn gasten zich verontschuldigd hadden, daar zij noodzakelijk
elders heen moesten, waarop hij mij gelastte, met een man en
een jongen in de boot te gaan visschen, omdat zijn vrienden des
avonds bij hem zouden eten ; hij gebood mij dus dat ik, zoodra ik
voldoende gevangen had, de visch naar zijn huis te brengen, wat
ik natuurlijk beloofde te zullen doen.
Op dat oogenblik kwam de wensch om te ontvluchten leven-
diger dan ooit in mij op, want nu begreep ik, dat ik een klein
schip ter mijner beschikking zou hebben, en toen mijn meester
vertrokken was, bereidde ik mij, ten opzichte van proviand enz.,
geenszins voor een vischpartij, maar op een zeereis voor, hoewel
ik niet wist en ook niet nadacht waarheen ik sturen zou, want
overal achtte ik het beter te zijn, dan op deze plaats.
Het allereerst moest ik een voorwendsel verzinnen om het dien
Moor duidelijk te maken, dat we het een en ander voor ons onder-
houd aan boord moesten nemen; daarom zeide ik tot hem, dat
wij ons niet moesten voornemen om van het brood van onzen
meester te eten; dit stemde hij mij gereedelijk toe; hij bracht
dus een groote korf met scheepsbeschuit en drie steenen kruiken
met water in de boot. Ik wist waar de kist met flesschen van mijn
meester stond, die naar het maaksel te oordeelen, uit het een of
ander prijsgemaakt Engelsch schip afkomstig waren, en bracht
ze naar de boot, terwijl de Moor aan land was. Ook maakte ik
mij meester van een groote klomp was, die ruim vijftig pond
zwaar was, benevens een pak draad, een bijl, een zaag en een
hamer, hetgeen ons later van groot nut zou zijn; vooral de was,
tot het maken van kaarsen. De Moor was zóó dom, dat hij ook
van het volgende niets begreep. Zijn naam was Ishmael, doch men
noemde hem Muley of Moley. Ik zei dus tot hem: „Moley, de
geweren van onzen meester zijn aan boord, zou je nu niet wat
kruit en lood kunnen machtig worden? Misschien zouden
we eenige alcamies (een soort vogels) voor ons kunnen schie-
ten; ik weet dat hij genoeg schiet-voorraad in het schip
heeft". — „Ja", zegt hij, „ik zal wat gaan halen", en on-
middellijk bracht hij een grooten lederen zak, die ruim anderhalf
pond kruit bevatte en een anderen met vijf of zes pond hagel,
benevens eenige kogels, in de boot. Tegelijkertijd vond ik nog wat
kruit van mijn meester in de kajuit, waarmede ik een der groote
flesschen in de kist, die meestal ledig was, vulde; en aldus van
al het noodige voorzien, verlieten wij de haven, om te gaan vis-
schen. De bemanning van het fort, dat aan den ingang van de
haven ligt, wist wie wij waren, en lette niet op ons; en we waren
niet verder dan een mijl van de haven verwijderd, toen we ons
zeil reefden en begonnen te visschen. De wind blies N.N. O., wat
niet was zooals ik het wenschte, want indien hij zuidelijk geweest
ware, zou ik er zeker van geweest zijn de Spaansche kust, en ten
laatste de baai van Cadix te bereiken. Doch mijn besluit stond
vast, dat, hoe de wind ook wezen mocht, ik de afschuwelijke
plaats waar ik mij bevond zou verlaten, en de rest aan het noodlot
zou overlaten.
Nadat wij eenigen tijd gevischt, doch niets gevangen hadden
— want als ik een visch aan mijn haak had, wilde ik haar niet
ophalen, opdat hij ze niet zien zou — zeide ik tot den Moor:
„Dat gaat zoo niet, daar heeft onze meester ons niet voor uitge-
zonden; we moeten verder af gaan liggen". Geen kwaad vermoe-
dende, stemde hij toe, en daar hij vóór in de boot stond, zette
hij de zeilen bij; en daar ik aan het stuur stond, liet ik de boot
ongeveer een mijl verder loopen, en draaide toen bij, alsof ik wou
gaan visschen. Daarop gaf ik het roer aan den jongen over, stapte
op den Moor toe, greep hem onverwacht om zijn midden, en slin-
gerde hem in zee. Hij kwam onmiddellijk weer boven, want hij
was een bekwaam zwemmer, en smeekte mij hem weer aan boord
te nemen, dan zou hij, al ware 't ook naar het einde der wereld,
mèt mij gaan. Hij zwom zóó snel achter de boot aan, dat hij mij
spoedig bereikt zou hebben, omdat de wind erg zwak was. Ik
ging dus in de kajuit, nam een der geweren, toonde het hem met
de verzekering, dat ik hem geen leed wenschte te doen. Maar,
zeide ik, jij zwemt goed genoeg om de kust te bereiken, en de zee
is kalm, zwem dus daarheen, dan zal ik je ongehinderd laten gaan,
zoo je echter bij de boot komt, schiet ik je dood, want ik wil ten
koste van alles mijn vrijheid!" Terstond keerde hij zich om, en
zwom naar de kust, en ik twijfel niet of hij heeft haar bereikt,
want hij was een uitstekend zwemmer.
Ik had mij kunnen tevreden stellen met dien Moor mede te
nemen en den jongen over boord te werpen, — ik mocht het
echter niet wagen hem te vertrouwen. Toen hij zich verwijderd
had, wendde ik mij tot den knaap, die Xury genoemd werd, en
zeide: „Xury, als je mij trouw zult zijn, zal ik een groot man van
je maken, maar zoo je niet over „je aangezicht wilt strijken" om
mij trouw te blijven, (dat beteekent: zweren bij Mahomed en zijns
vaders baard), dan moet ik je óók in zee werpen". De knaap keek
mij zoo onschuldig-lachend aan, dat ik hem niet kon mistrouwen,
en hij zwoer, dat hij mij trouw zou blijven en overal met mij
heen zou gaan.
Terwijl ik nog in het gezicht was van den zwemmenden Moor,
zette ik regelrecht koers naar zee, voor den wind uitloopend, opdat
men mocht denken, dat ik naar de monding van de baai ging,
want wie zou kunnen veronderstellen, dat wij in zuidelijke richting
zeilden, in waarheid naar de Barbarijsche kust, waar ons zeker
geheele negerstammen met hunne kano's zouden omringen en ons
van kant zouden maken, óf waar we nooit zouden kunnen landen,
of we zouden verscheurd worden door wilde beesten? Doch zoo-
dra het avond en duister was geworden, veranderde ik mijn koers
en stuurde recht naar het zuid-oosten, om in één lijn met de kust
te blijven, en daar er een flinke bries stond en de zee kalm was,
zeilde ik zóó snel, dat ik, toen ik den volgenden dag des middags
om drie uur aan land kwam, geloofde niet minder dan honderd
en vijftig mijlen bezuiden Sallee te kunnen zijn, d. i. buiten het
grondgebied van den Keizer van Marocco, of van welken koning
dan ook in den omtrek, want wij zagen geen menschen.
Toch was mijn vrees voor de Mooren en het verschrikkelijk
vooruitzicht om in hunne handen te vallen zóó groot, dat ik niet
wilde aanleggen of aan land gaan. De wind bleef gunstig, totdat
ik op deze wijze vijf dagen gezeild had; en daar toen de wind
zuidelijk omliep, oordeelde ik, dat indien een hunner vaartuigen
mij mocht achtervolgen, zij het nu ook moesten opgeven; daar-
om waagde ik het, de kust te naderen, en ankerde ik in de
monding van een kleine rivier; ik wist niet welke het was of waar
ik mij bevond, op welke breedte, in welk land en welk volk er
woonde. Evenmin zag ik eenig spoor van menschen — iets wat
ik ook volstrekt niet begeerde. Het voornaamste waar ik behoefte
aan had, was versch water. Wij kwamen des avonds in deze
kreek, met het voornemen om zoodra het donker zou zijn, naar
de kust te zwemmen en het land te verkennen, doch zoodra het
geheel duister was, hoorden we zulke verschrikkelijke geluiden
van huilende, krijschende en jankende wilde beesten, dat de arme
knaap het bijna bestierf van angst en mij smeekte niet vóór den
dag aan land te gaan.
„Welnu Xury", zeide ik, „dan zal ik het niet doen, maar het
kan gebeuren, dat we bij dag menschen zullen zien, die even ge-
vaarlijk zijn als deze leeuwen".
„Dan wij ze schiet", zeide Xury lachend, „zij hard wegloop".
Ik was blij dat de jongen zoo goedsmoeds was, en gaf hem een
oorlam uit een der flesschen van onzen meester om hem op te
vroolijken. In elk geval vond ik Xury's raad verstandig, en volgde
hem op. Wij wierpen ons klein anker uit en bleven den geheelen
nacht stil liggen. Ik zeg „stil", doch wij sliepen niet, want na
verloop van eenige uren zagen we verschillende reusachtige schep-
selen (wij wisten niet wat het waren) op het strand komen en in
de zee loopen, zich wassende en plassende om zich af te koelen,
en zij krijschten en brulden zóó geweldig, als ik het nooit meer
gehoord heb.
Xury was verschrikkelijk bang en ik inderdaad niet minder;
maar onze angst werd nog veel grooter toen we een dezer dieren
naar onze boot hoorde zwemmen, en naar zijn grommen en blazen
te oordeelen, moest het een monsterachtig groot en woedend
beest zijn.
De arme Xury smeekte mij het anker te lichten en weg te roeien.
„Neen Xury", zeide ik, „wij kunnen onze kabel uitwerpen met
een boei aan het eind, en in zee gaan ; zij kunnen ons niet vèr
volgen".
Ik had dit nog nauwelijks gezegd, of ik ontwaarde het dier op
een afstand van nog geen twee riem-lengten van onze boot, waar-
door ik als versteend staan bleef; ik herstelde mij echter terstond,
snelde naar de hut, greep een geweer en loste een schot op hem,
waaarop hij onmiddellijk omkeerde en weer naar het strand zwom.
Het afschuwelijk gehuil en gebrul, dat zoowel op het strand als
landwaarts-in, op den knal van het geweer volgde — iets wat daar
misschien nog nooit gehoord was — is niet te beschrijven. Dat
overtuigde mij, dat wij in den nacht op deze kust niet aan land
mochten gaan, en of we dit bij dag konden wagen, was een andere
vraag, want om in de handen van een der wilden te vallen, zou
even erg geweest zijn als door leeuwen of tijgers gegrepen te
worden; ten minste, wij vreesden zoo goed het een als het ander.
Evenwel waren wij genoodzaakt op de een of andere plaats aan
land te gaan om water te halen, daar we geen pint meer aan
boord hadden; het kwam er alleen op aan, waar en wanneer we
het zouden wagen. Xury zeide, dat, indien ik hem met een der
kruiken aan land wilde laten gaan, hij zou onderzoeken of er water
te vinden was, en mij wat brengen zou. Hierop vroeg ik hem,
waarom hij gaan wou, waarom ik niet zou gaan, en hij in de boot
blijven? Op deze vraag gaf de knaap mij een zóó treffend ant-
woord, dat ik vanaf dien tijd altoos zeer veel van hem gehouden
heb. Hij zeide n.1.:
„Als wilde mannen komen, mij opeet, jij weggaan".
„Neen Xury", zei ik, „we zullen samen gaan, en als wilde
mannen komen zullen wij ze doodschieten, dan zullen ze geen
van ons beiden opeten".
Ik gaf hem dus een scheepsbeschuit en een teug uit de flesch
met drank van onzen meester, waarna we de boot zoo dicht bij
het strand brachten, als wij noodig achtten, en waadden toen
naar het strand, niets medenemende dan onze wapens en twee
kruiken.
Ik zorgde er voor, onze boot niet uit het oog te verliezen, daar
ik vreesde dat de wilden met kano's de rivier af zouden komen.
Toen de knaap op een mijl afstands landwaarts-in een laagte be-
merkte, snelde hij er heen, en na een poos zag ik hem weer
vliegens-vlug naar mij toe komen. Ik dacht dat een wilde of een
verscheurend dier hem op de hielen zat en snelde hem dus tege-
moet om hem ter hulp te komen, doch toen ik in zijne nabijheid
kwam, zag ik iets over zijn schouder hangen, wat een dier scheen
te zijn, dat hij geschoten had, veel overeenkomst hebbende met
een haas, doch verschillend van kleur en met langere pooten;
wij waren er echter zeer blij mede. en het vleesch smaakte uit-
stekend. De arme Xury was alleen daarom zoo verheugd, omdat
hij mij de tijding kon brengen dat hij goed drinkwater gevonden
en geen wilde mannen gezien had.
Daar ik reeds vroeger een reis naar deze kust gemaakt had,
wist ik zeer goed, dat de Canarische en Kaapverdische eilanden
niet ver van de kust gelegen waren. Daar ik echter geen instru-
menten bezat om waarnemingen te doen, b.v. om de breedte op
te nemen waarop we ons bevonden, en ook niet op welke breedte
zij lagen, wist ik niet waar ik ze zoeken moest, of wanneer ik
zee moest kiezen om ze te naderen, anders zou ik wellicht ge-
makkelijk een dezer eilanden gevonden hebben. Mijn hoop was
echter gevestigd op de mogelijkheid dat, indien ik langs deze
kust bleef tot ik in een streek kwam waar de Engelschen handel
dreven, ik een hunner koopvaardijschepen zou ontmoeten, dat
ons zeker aan boord zou nemen.
Naar mijn berekening moest de plaats waar ik mij nu bevond
de landstreek zijn, gelegen tusschen het gebied van den Keizer
van Marocco en dat der Negers van de kust van Guinea, een
woest en onbewoond land — behalve door wilde dieren — daar
de Negerstammen het verlaten hebben en uit vrees voor de
Mooren verder Zuidwaarts getrokken zijn, terwijl de Mooren het
wegens zijn onvruchtbaarheid ongeschikt achtten om te bewonen,
en beiden het prijs gaven wegens de verbazende menigte tijgers,
leeuwen, luipaarden en andere verscheurende dieren die zich daar
ophouden, zoodat de Mooren het alleen als hun jachtveld be-
schouwen, waar zij gelijk een leger met twee of drie duizend
man heentrekken; en inderdaad zagen wij over een lengte van
omstreeks honderd mijlen op deze kust niets anders dan een woest,
onbewoond land bij dag, en hoorden we des nachts niets dan het
gebrul en gehuil van wilde dieren.
Eenige malen in den loop van den dag verbeeldde ik mij den
Piek van Teneriffe, zijnde de top van den berg Teneriffe op de
Canarische eilanden, te zien, en gevoelde grooten lust om zee te
kiezen en te beproeven daar bij te komen, maar na het twee maal
beproefd te hebben, was ik door tegenwinden genoodzaakt terug
te keeren, terwijl de zee ook te hoog liep voor mijn klein vaartuig;
daarom besloot ik mijn oorspronkelijk plan te volgen en langs de
kust te houden.
Na dit oponthoud zeilden we gedurende tien of twaalf dagen
zuidwaarts, zeer spaarzaam zijnde met onze proviand, die reeds
zichtbaar begon te minderen, terwijl we alleen op de kust liepen
als we versch water noodig hadden. Mijn doel met dezen tocht
was om de rivier de Gambia of de Senegal te bereiken, d.w.z. ergens
te komen in den omtrek van Kaap Verd, alwaar ik hoopte het
een of ander Europeesch vaartuig te ontmoeten, en zoo dit niet
gebeurde bleef mij, daar ik geen weg wist, niets anders over, dan
de eilanden te zoeken, of door de Negers te worden vermoord.
Ik wist dat al de schepen van Europa, die óf naar de kust van
Guinea, óf naar Brazilië, óf naar de Oost-Indiën voeren, deze
Kaap of deze eilanden aandeden, kortom, ik stelde mij niets anders
meer voor, dan dat ik een schip ontmoeten — of omkomen moest.
Toen ik nog tien dagen zoo voortgezeild had, begon ik te
merken, dat het land bewoond was, en op twee of drie plaatsen
zagen we onder het voorbij-varen menschen op het strand staan,
die naar ons keken. We konden tevens opmerken dat ze git-zwart
en geheel naakt waren. Ik was eerst geneigd om bij hen aan land
te gaan, doch Xury smeekte mij om het niet te doen. Toch
stuurde ik wel dichter langs de kust, opdat ik ze zou kunnen toe-
spreken; en ik zag dat ze 'n heel eind langs het strand met mij
meeliepen. Ik merkte tevens op, dat zij geen wapens bij zich
hadden, behalve een, die een langen dunnen stok in de hand droeg
die door Xury een werpspies genoemd werd, waarmede zij op zeer
verren afstand doel kunnen treffen; daarom bleef ik op een eerbiedi-
gen afstand, en sprak zoo goed ik kon door gebaren, waarmede ik
vooral om iets te eten vroeg. Zij beduidden mij, dat ik mijn boot
stil moest leggen, dan zouden ze mij wat vleesch verschaffen.
Toen ik dit begreep, reefde ik mijn topzeil en draaide bij, waarop
terstond twee van hen landwaarts liepen. In minder dan een half
uur keerden zij terug met twee stukken gedroogd vleesch en eenig
graan; en hoewel wij noch het een, noch het ander kenden, wilden
we het toch gaarne aanvaarden. Maar nu rees de vraag: hoe
zouden wij het in ons bezit krijgen? Ik wenschte mij niet bij hen
aan land te wagen, en zij waren evenzeer bevreesd voor ons. Zij
schaften echter goeden raad voor beide partijen, want zij legden
het op het strand neder en verwijderden zich tot op een flinken
afstand, waar zij staan bleven tot we het aan boord gehaald
hadden, waarna ze weer dicht in onze nabijheid kwamen.
Wij gaven hun door teekens onzen dank te kennen, want wij
bezaten niets om het hun te vergoeden. Maar op hetzelfde oogen-
blik deed zich een gelegenheid voor om hen ten zeerste aan ons
te verplichten, want terwijl wij aan het strand lagen, kwamen twee
reusachtige dieren, die naar wij dachten elkander achterna zaten,
in vliegende vaart van het gebergte naar den zeekant gehold. Dit
scheen een zeldzaam verschijnsel te zijn, want ten eerste vertoonen
zich de wilde dieren alleen bij nacht, en ten tweede waren de
lieden, en vooral de vrouwen, er ten zeerste door verschrikt. Allen
sloegen op de vlucht, behalve de man die met de werpspies ge-
wapend was. Daar de beide dieren echter regelrecht in het water
liepen, scheen het geenszins in hun bedoeling te liggen om de
Negers aan te vallen, maar zij dompelden zich in de zee, en
zwommen in het rond alsof zij gekomen waren om zich te ver-
maken, ten minste, een hunner begon dichter bij onze boot te
komen, dan ik eerst verwacht had. Ik lag echter gereed voor hem,
want ik had zoo snel mogelijk mijn geweer geladen en gelastte
aan Xury om de beide andere te laden. Zoodra hij voldoende
onder mijn bereik kwam, vuurde ik, en schoot hem recht in zijn
kop; onmiddellijk zonk hij, doch kwam terstond weer boven, en
plompte op en neer, alsof hij in doodstrijd verkeerde, wat ook
inderdaad het geval was. Hij zwom regelrecht naar het strand,
doch daar hij doodelijk getroffen was, stierf hij eer hij het be-
reikt had.
Het is onmogelijk de verbazing van die arme schepselen, wegens
den knal en het vuur van mijn geweer, te beschrijven; sommigen
vielen als dood van schrik op den grond; doch toen zij zagen dat
het ondier dood was en in het water wegzonk, en dat ik hun
teekens gaf om weer op het strand te komen, schepten zij moed,
kwamen bij het water en begonnen naar het dier te zoeken. Ik
vond hem door het bloed-spoor waarmede hij het water gekleurd
had, en door middel van een lijn, die ik om zijn lichaam slingerde
en door de Negers liet inhalen, sleepten zij hem aan land, en
zagen dat het een zeldzaam groote en prachtig gevlekte luipaard
was, zoodat zij hunne handen vol bewondering omhoog hieven,
als vroegen zij waarmede ik hem gedood had.
Het ander dier verschrikt door de vlam en den knal, zwom naar
het strand en snelde naar de bergen vanwaar zij gekomen waren.
Ik zag weldra, dat de Negers er naar hunkerden om het vleesch
van het door mij geschoten dier op te eten; ik wilde dus, dat zij
het als een geschenk van mij zouden beschouwen, hetgeen, toen
ik hen door teekens te verstaan gaf, dat zij het mochten nemen,
in dank door hen aanvaard werd.
Zij gingen er terstond mede aan het werk en hoewel ze geen
mes hadden, ontdeden ze hem toch zeer handig van de huid met
een scherp gemaakt stuk hout, ja zelfs beter dan wij het met een
mes zouden gedaan hebben. Zij boden mij een gedeelte van het
vleesch aan, waarvoor ik echter bedankte, doch gaf hun te ver-
staan, dat ik wèl de huid zou willen hebben, die ze mij dan ook
zeer gaarne afstonden, en mij bovendien nog een groote hoeveel-
heid van hun mond-voorraad brachten, die ik, hoewel ik de
voortbrengselen van hun land niet kende, toch accepteerde. Daarop
gaf ik hun te kennen, dat ik behoefte aan water had; ik toonde
hun een mijner kruiken en hield die onderst-boven, om te doen
zien dat ze ledig was en ik haar gaarne gevuld zou hebben.
Zij riepen onmiddellijk hunne vrienden bijeen, en daarop kwamen
twee vrouwen met een groot aarden vat, dat naar ik veronder-
stelde in de zon gebakken was; dit plaatsten zij, evenals te voren,
op het strand; ik zond Xury met mijn kruiken erheen, en hij
vulde ze alle drie.
Ik was nu voorzien van wortels en iets wat koren voor moest
stellen, benevens water; en deze vriendelijke Negers verlatende,
zeilde ik gedurende elf dagen verder, zonder een poging te wagen
om aan land te gaan, tot ik het land een aanzienlijke lengte in de
zee zag uitloopen, op een afstand van vier of vijf mijlen voor mij'.
en daar de zee zeer kalm was, koos ik het ruime sop, teneinde
dat punt aan te doen. Toen ik ten laatste, op ongeveer twee
mijlen,van het strand, dat punt omzeilde, zag ik aan de andere
zijde, duidelijk land; toen hield ik mij overtuigd, — zooals ook
inderdaad bijna zeker het geval moest zijn, — dat dit Kaap Verd
was, en dat het land dat ik zag, de naar hem genoemde Kaap-
Verdische-Eilanden waren. Zij lagen echter op zeer grooten afstand
en ik wist niet hoe ik doen zou, want indien ik door een wind-
vlaag mocht worden overvallen, zou ik ze geen van beide be-
reiken.
Om over dit vraagstuk na te denken, zette ik mij, daar Xury
aan het roer stond, in de kajuit, toen de knaap plotseling schreeuw-
de. „Master, Master, 'n schip met 'n zeil" en de arme jongen rilde
van angst, daar hij dacht dat het niets anders zijn kon, dan een
schip van zijn meester dat ons achtervolgde, hoewel ik wist, dat
we ver genoeg buiten hun bereik waren. Ik sprong uit de kaj uit
en zag terstond het schip, en óók dat het een Portugees was, die
bestemd was om negerslaven te halen.
Ik merkte dat ik, al zette ik ook al mijn zeilen bij, hem niet
zou kunnen inhalen; toen ik echter alles geheschen had en reeds
begon te wanhopen, schenen ze mij door hunne verrekijkers op
te merken en te denken dat het een Europeesche boot was, die
bij een verongelukt schip behoorde; zij verminderden dus hun zeil,
en in drie uur tijds kwam ik hun langs zij.— Zij vroegen mij in
het Portugeesch, Spaansch en Fransch wat ik was; ik kon ze
echter geen van allen verstaan; maar ten laatste riep mij een
Schotsch matroos van de bemanning aan, en ik antwoordde hem
dat ik een Engelschman was, en uit de slavernij bij de Mooren te
Sallee ontvlucht was; toen noodigden zij mij uit om aan boord te
komen, en namen mij en al mijn goederen zeer vriendschappelijk op.
Het was een onbeschrijfelijke vreugde voor mij, — zooals ieder
begrijpen kan, — dat ik mij aldus bevrijd achtte uit zoo'n ellen-
digen en hopeloozen toestand, als waarin ik mij bevond; en ik bood
terstond al wat ik bezat aan den kapitein van het schip als blijk
van dankbaarheid voor mijne redding aan ; hij zeide echter zeer edel-
moedig, dat hij niets van mij wilde aannemen, doch dat al wat
ik bezat mij bij mijn aankomst te Brazilië ongeschonden terug-
gegeven zou worden.
„Ik zal je kosteloos daarheen brengen," zeide hij, „en hetgeen
je bezit, zal je in staat stellen, om daar in je onderhoud te voor-
zien, en je overtocht naar huis te betalen."—
HOOFDSTUK IV.
HU vestigt zich in Brazilië als planter. — Onder-
neemt weder een reis, en lijdt schipbreuk.
Even liefdadig als hij zich door deze toezegging betoonde, was
hij ook bij de vervulling van zijn belofte; want hij verbood zijne
matrozen iets van mijne bezittingen aan te raken; doch nam ze
onder zijn berusting en gaf er mij een nauwkeurige inventaris
van, opdat ik alles terug zou krijgen, tot zelfs mijn drie aarden
kruiken toe.
j Hij had een zeer voorspoedige reis naar Brazilië, en kwam in
omstreeks twee en twintig dagen in de Baai Todos los Santos of
de Allerheiligen-Baai. En zoo was ik wederom gered uit de aller-
ellendigste levens-omstandigheid, en moest overwegen wat ik nu
zou aanvangen.
De edelmoedige behandeling van den kapitein kan ik nooit
genoeg roemen: hij wilde volstrekt niets voor de overtocht van
mij aannemen, gaf mij twintig ducaten voor de huid van den lui-
paard, en veertig voor die van den leeuw, die ik in mijn boot had,
en zorgde er voor, dat alles wat zich van mij aan boord bevond,
mij stipt werd afgeleverd, en wat ik verkoopen wilde, kocht hij
van mij; zooals de kist met flesschen twee mijner geweren en een
gedeelte van de klomp was, — want van het overige had ik kaar-
sen gemaakt; — kortom: ik ontving ongeveer twee honderd en
twintig goudstukken voor mijn geheele lading, en met dit kapitaal
ging ik in Brazilië aan land.
Kort nadat ik hier aankwam, werd ik aanbevolen in het huis
van een braaf, eerlijk man, zooals hij zelve was, die een ingenio
(een suikerplantage) had. Ik woonde eenigen tijd bij hem, en
maakte mij daardoor met het planten en bereiden van suiker ver-
trouwd; en ziende hoe goed de planters leefden en hoe spoedig zij
rijk werden, besloot ik om, indien ik verlof kon krijgen om mij
daar te vestigen, als planter onder hen te blijven wonen, terwijl
ik inmiddels pogingen aanwendde om mij het geld, dat ik te Lon-
den had achtergelaten, te doen overmaken. Met dat doel kocht
ik, toen ik een soort van naturalisatie-bewijs ontvangen had,
zooveel braak liggend land als ik zou kunnen betalen, en maakte
een plan voor mijn plantage en woonplaats, naar berekening van
het bedrag dat ik uit Engeland dacht te ontvangen.
Ik had een buurman, een Portugees uit Lissabon doch die uit
Engelsche ouders geboren was, met name Wells, en die bijna in
dezelfde omstandigheden verkeerde als ik. Ik noem hem mijn
buurman, omdat zijn plantage naast de mijne gelegen was en wij
zeer vriendschappelijk samen omgingen. Mijn bezitting was slechts
gering evenals de zijne, en gedurende twee jaren plantten wij
hoofdzakelijk voor ons onderhoud. Langzamerhand begonnen we
onzen aanleg beter uit te breiden, en ons land meer geschikt te
worden; zoodat we in het derde jaar wat tabak plantten en elk
een groot stuk land in gereedheid brachten, om er in het volgende
jaar suikerriet op te planten.
Ik had mij reeds op zeer bescheiden schaal als planter gevestigd,
eer mijn brave vriend, de kapitein die mij op zee had opgenomen,
de terugreis aannam; want zijn schip bleef daar bijna drie maan-
den, om zich voor de reis gereed te maken; toen ik mededeelde
dat ik nog een kapitaaltje te Londen had achtergelaten, gaf hij
mij een ernstigen en vriendschappelijken raad.
„Senhor Inglex", zeide hij (want zoo noemde hij mij altijd,) in-
dien ge mij brieven en een volmacht wilt geven, met bevel voor
den persoon die uw geld te Londen onder zich had, om dit naar
Lissabon te zenden, aan zoodanige personen die ik zal aanwijzen,
en zoodanigen omzet in goederen die voor dat land geschikt zijn
dan zal ik u, zoo God wil, bij mijn terugkomst, de opbrengst er van
overbrengen; daar echter alle menschelijke ondernemingen aan
wisselvalligheden en tegenspoeden zijn blootgesteld, zou ik wenschen
dat gij slechts honderd pond sterling, dat zooals gij zegt, de helft
van uw kapitaal is, zoudt opeischen, en waag het eerst daarmede,
opdat gij, indien het goed gaat, de rest op dezelfde wijze kunt
doen overkomen; en indien het mislukt, gij de andere helft
als hulpbron kunt aanvaarden." Dit was een zóó verstandige
en welgemeende raad, dat ik mij overtuigd hield, niet beter te
kunnen handelen ; daarna maakte ik brieven gereed voor de dame,
bij wie ik mijn geld gelaten had en een volmacht voor den Portu-
geeschen kapitein, zooals hij van mij verlangde.
Ik deed aan de weduwe van den Engelschen kapitein een vol-
ledig verhaal van al mijn avonturen; waarop zij niet alleen het
geld uitkeerde, maar uit haar eigen zak, den Portugeeschen ka-
pitein een fraai geschenk zond voor zijn aan mij betoonde mensch-
lievendheid.
De koopman te Londen, besteedde deze honderd Pond aan zulke
Engelsche goederen, als de kapitein had opgegeven, zond ze hem
naar Lissabon en hij bracht ze mij alle veilig naar Brazilië over;
ik vond gelegenheid ze met grooten winst te verkoopen, zoodat
ik ruim vier maal meer bezat dan toen ik begon, en ik mijn plan-
tage veel meer kon uitbreiden dan mijn arme buurman; want het
allereerst kocht ik mij een Neger-slaaf en een Europeeschen be-
diende, behalve den knecht die de kapitein mij uit Lissabon mede-
bracht.
Nadat ik bijna vier jaar in Brazilië gewoond had, en mijn plan-
tage zeer winstgevend begon te worden, had ik mij niet slechts
de taal eigen gemaakt, maar ook vriendschap gesloten zoowel met
de andere planters als met de kooplieden te St. Salvador, onze
haven-plaats; en bij mijn gesprekken had ik hun ook van mijne
twee reizen naar de kust van Guinea verhaald, de manier om
met de Negers daar handel te drijven, en hoe gemakkelijk het
was om aan de kust voor kramerijen — zooals koralen, poppen,
zakmessen, scharen, bijlen, voorwerpen van glas, enz. — stofgoud,
Guineesche graansoorten, olifants-tanden, enz. te koopen en boven-
dien Negers, zooveel men wilde om in Brazilië te werken.
Zij luisterden altijd zeer aandachtig naar mij, doch vooral als
ik over het aankoopen van Negers sprak, hetgeen destijds nog geen
geregeld ingevoerde handel mocht heet en. en alleen gedreven werd
door de assientos, of lieden die verlof hadden van de Koningen
van Spanje en Portugal, en veel te grooten winst namen, zoodat
er slechts weinig Negers gekocht werden daar ze te duur waren.
Op zekeren avond, mij in gezelschap van eenige met mij be-
vriende kooplieden en planters bevindende sprak ik met hen over
hetzelfde onderwerp, ten gevolge waarvan den volgenden morgen
drie hunner bij mij kwamen en mij zeiden dat ze ernstig over
mijne mededeelingen van den vorigen avond hadden nagedacht,
en dat zij gekomen waren om mij in 't geheim een voorstel te doen;
en nadat ze mij stilzwijgendheid hadden doen beloven, deelden zij
mij mede, dat ze het plan gevormd hadden, om een schip uit-te-
rusten voor een reis naar Guinea; dat zij planters waren evenals
ik, en aan niets meer behoefte hadden, dan aan arbeiders; dat,
daar de slaven-handel niet in 't openbaar gedreven kon worden,
zij slechts één enkele reis wenschten te maken om de Negers over
te brengen en ze onderling over hunne plantages te verdeelen;
en ze vroegen mij kort en bondig of ik als hun gevolmachtigde
de reis wilde medemaken, om den inkoop op de kust van Guinea
te leiden; waarvoor ik een gelijk aandeel van de gekochte slaven
zou ontvangen, zonder tot het benoodigd kapitaal bijtedragen.
Ik, die tot mijn eigen ondergang geboren was, kon dit aanbod
evenmin weerstaan, als ik aan mijn eerste hartstocht voor een
zwervend leven had kunnen weerstand bieden. Ik antwoordde hun
dat ik volgaarne gaan zou, indien zij gedurende mijne afwezigheid
voor mijne plantage wilden zorgen, en haar ingeval van mislukking
voor mij wilden verkoopen. Daartoe verplichtten zij zich, en ver-
bonden zich schriftelijk om in geval ik mocht omkomen, den kapi-
tein die mij het leven gered had, tot mijn universeele erfgenaam
te maken, onder voorbehoud dat hij met mijn vermogen moest
handelen zooals ik in mijn testament bepaald had: de eene helft
voor hem, en de andere helft te doen overbrengen naar Engeland.
Toen het schip uitgerust en geladen, — en alles gedaan was, wat
door de aandeelhebbers in de reis was overeengekomen, ging ik
alweder in een rampzalig uur aan boord, op 1 September 1651,
zijnde dezelfde dag waarop ik voor acht jaar mijn ouders te Hull
verlaten had, om mij als een weerspannigen zoon tegen hun gezag
te verzetten.
In den tijd van ongeveer twaalf dagen passeerden wij de Linie,
naar onze laatste waarneming op zeven graden en twee en twin-
tig minuten Noorder breedte, toen wij op 't onverwachtst door
een geweldige tornado, of orkaan overvallen werden; hij begon in
het zuid-oosten, liep in noord-westelijke richting om, en bleef in
het noord-oosten hangen; vanwaar hij op zoo verschrikkelijke
wijze woedde, dat we gedurende twaalf volle dagen niets konden
doen dan drijven, en ons door het noodlot en de woede der ele-
menten moesten laten voortjagen ; en ik behoef zeker niet te zeggen,
dat ik, evenals al het scheepsvolk, die twaalf dagen niet anders
dacht dan door de zee verzwolgen te worden.
Omstreeks den twaalfden dag, toen het weer een weinig bedaarde,
nam de kapitein, zoo goed en kwaad als het ging, de ligging van
het schip op. Hij zag dat hij zich bevond op de kust van Guiana, of
het noordelijk gedeelte van Brazilië, voorbij de Amazone-rivier in
de richting van de Orinoco, die gewoonlijk de Groote Rivier ge-
noemd wordt; en daar het schip lek, en onklaar geraakt was,
stelde hij voor, om naar de kust van Brazilië terug te keeren.
Ik was daar beslist tegen, en na de kaarten van de kusten
van Amerika met hem geraadpleegd te hebben, kwamen we tot
de ontdekking dat we geen bewoonde landstreek zouden aantref-
fen, tot we in den kring der Caraïbische eilanden kwamen, en
besloten daarom koers te zetten naar Barbados; iets wat ons,
door het ruime sop te kiezen, — teneinde de Golf van Mexico te
vermijden, — naar wij hoopten in vijftien dagen zou mogen ge-
lukken; daar wij onze reis naar de kust van Afrika, onmogelijk
zonder hulp, zoowel voor ons schip als voor ons zelve, konden
voortzetten.
Met dit voornemen veranderden wij onze koers, stuurden N. W.
hij W. teneinde een onzer Engelsche eilanden, — waar ik hulp hoopte
te vinden, — te bereiken; doch het Noodlot had anders beschikt;
want op de breedte van twaalf graden en achttien minuten over-
viel ons een tweede storm, die ons met hetzelfde geweld west-
waarts dreef, en ons zoodanig uit het gebied van menschelijk
handelsverkeer verwijderde, dat, indien ons leven door de zee ge-
spaard werd, wij nog grooter kans hadden, om door menscheneters
te worder vermoord, dan om naar ons eigen land terug te keeren.
In deze elendige toestanden, terwijl de storm nog sterk woedde,
schreeuwde op zekeren morgen een onzer matrozen: „Land!",
en waren wij nog ternauwernood uit de kajuit gesneld, om uit te
kijken, in de hoop te kunnen zien waar ter wereld we ons be-
vonden, of het stiet op een zandbank, en in 't volgend oogenblik,
brak de zee er met zulk geweld over heen, dat we allen dachten
onmiddellijk gedood te worden, en vluchtten we allen naar onze
hutten om ons tegen de golven te beschutten.
Daar het schip te vast zat, dan dat wij konden hoopen ooit van
die zandplaat af te komen, bevonden we ons in een hachelijke
toestand, en stond ons niets anders te doen, dan zoo goed wij
konden te trachten ons leven te redden.
Wij hadden vóór de storm wel een boot aan onze achtersteven,
maar die was gebarsten door het slaan tegen het roer, en boven-
dien raakte zij los en zonk of dreef weg; dus dat redmiddel was
ons reeds ontnomen; we hadden echter nog een boot, doch wisten
niet hoe wij haar in zee zouden brengen; daar er geen tijd
was om lang te beraadslagen, daar het schip elk oogeblik in stuk-
ken geslagen kon worden, en de matrozen zeiden dat het reeds
gebroken was.
Door wanhoop gedreven, gelukte het onzen stuurman met
behulp van de overige matrozen die boot over boord te wer-
pen; wij sprongen er terstond allen in, stieten haar af en
gaven ons, elf in getal, aan Gods genade en de woedende zee
over; want hoewel de storm aanmerkelijk bedaard was, liep
de zee toch verschrikkelijk hoog op de kust en mocht wél de
ROBINSON ORUSOE 3
wilde zee genaamd worden, zooals de Hollanders de zee bij storm-
weer noemen.
Nadat we ongeveer anderhalve mijl geroeid hadden, of beter
gezegd: voortgestuwd waren, kwam er een bergenhooge golf achter
ons „aan-donderen"' en bracht ons bijna de genade-slag. Zij greep
ons met zulk een woede aan, dat ze de boot onmiddellijk onderst-
boven keerde; en ons zoowel van de boot als van elkander schei-
dende, gaf ze ons nauwelijks den tijd om „O God!" te roepen,
want in één seconde waren we allen door haar verzwolgen.
— Geen woorden zijn in staat om mijn gedachten te beschrijven,
teen ik in het water wegzonk; want hoewel ik een uitmuntend
zwemmer was kon ik niet aan de golven ontkomen, door mijn
adem in te houden, tot dat die reuzen-golf mij een groot eind
kustwaarte gedreven, of liever: gesleept had, en toen ze uitgewoed
had terugkeerde en mij bijna droog, — doch half dood door het
vele water dat ik ingekregen had, — op het strand achterliet.
Ik had zooveel tegenwoordigheid van geest, dat ik, toen ik zag
dat ik dichter bij het vaste land was, dan ik verwachtte, mij
oprichtte, en beproefde om zoo snel mogelijk in de richting van
het land te loopen, eer een andere golf mocht komen en mij weder
zou terugvoeren; ik zag echter spoedig dat het onmogelijk was
daaraan te ontkomen; want ik zag de zee, gelijk een berg achter
mij aankomen, en zoo woedend als een vijand die ik met geen
mógelijkheid kon weerstaan, het eenige wat ik doen kon was, mijn
adem in-te-houden, en mij, als ik kon boven water te houden en
mij zoodoende al zwemende naar het strand te loodsen. Mijn
grootste vrees was echter dat de golf mij op haar terugweg naar
de zee weer mee zou voeren.
De golf die weer op mij aankwam begroef mij terstond twintig
of dertig voet in haar binnenste; en ik voelde mij met óverwel-
digende kracht en snelheid een groot eind strandwaarts gesleept;
ik hield echter mijn adem in, en zwom met al mijn kracht voor-
waarts. Ik was op het punt om te barsten door het inhouden van
mijn adem, toen ik, terwijl ik mij ophief, tot mijn groote ver-
lichting bemerkte, dat mijn hoofd en handen boven de oppervlakte
van het water uitschoten en hoewel ik mij niet langer dan twee
seconden zoo houden kon, toch schonk deze omstandigheid mij
adem — en nieuwe moed. Ik was wederom geruimen tijd onder
water, maar ik hield het uit; en toen ik voelde dat de golf uit-
gewoed had en terugkeerde, zwom ik voorwaarts en voelde weer
vasten grond onder mijne voeten. Nu stond ik eenige oogenblikken
stil, om bij adem te komen tot ik het water „geloost" had, en
toen rende ik, „alsof Joost mij op de hielen zat", naar de kust.
Maar daardoor kon ik mij toch nog niet in veiligheid stellen
tegen de woedende zee, die achter mij aan kwam rollen; en nog
twee maal werd ik door de golven gegrepen, en even als te voren
voorwaarts mede gesleept, daar de kust zeer vlak was.
De tweede keer was bijna doodelijk voor mij geweest, want
nadat de zee mij voortgesleept had, evenals de vorige keer, slin-
gerde zij mij met zooveel kracht tegen een rotsblok aan, dat ik
bewusteloos liggen bleef, en dat was juist mijn behoud, want de
slag die ik in mijn zijde en tegen mijn borst ontving, drukte als
het ware de adem uit mijn lichaam, en indien het zich onmiddellijk
herhaald had, zou ik in het water verpletterd zijn geworden; doch
eer de golven terugkwamen, kwam ik een weinig tot mij zelve,
en ziende dat de zee weer over mij heen zou gaan, besloot ik mij
aan een rotspunt vast te klampen en zoo mogelijk mijn adem in
te houden, tot de golf af zou rollen. Daar de golven nu zoo hoog
niet meer waren als de eerste, doordien het land meer nabij was,
hield ik mij vast tot het water terugweek en snelde toen weer
voort tot ik zóó dicht bij de kust was, dat de volgende golf,
hoewel ze over mij heenging, mij toch niet meesleurde, en toen
dat voorbij was holde ik naar het vaste land, waar ik tegen de
klippen der kust opklauterde en mij buiten gevaar en buiten het
bereik van het water, op het gras nederzette.
Nu was ik veilig aan land en ik richtte mijn oogen omhoog
en dankte God voor de redding van mijn leven uit een gevaar,
waarin bijna op geen redding te hopen viel. Ik beschouw het
als een onmogelijkheid, om de gevoelens der ziel ten opzichte
van het leven te beschrijven, wanneer men, zooals ik, van een
wissen dood gered werd, en toen begreep ik dan ook den
zin van het gezegde: „dat men ook van vreugde sterven kan".
Ik liep met opgegeven handen op het strand heen en weer,
terwijl mijn geheele wezen zich als het ware oploste in de over-
tuiging mijner redding; ik maakte gebaren en bewegingen, waar-
van ik mij geen rekenschap wist te geven ; dacht aan mijn kame-
raden die verdronken waren en dat niet eén hunner gered was
behalve ik; wat deze betreft: ik zag of vernam nooit meer iets
-36-
-36-
van hen, dan drie hoeden, een pet en twee verschillende schoenen.
Ik vestigde mijn oog op het gestrande vaartuig, terwijl de hoog-
gaande zee zóó met schuim bedekt was en het zóó veraf lag dat
ik het nauwelijks zien kon, en dacht: ,,God, hoe was het mogelijk
dat ik aan land kon komen?"
Ik begon om mij heen te zien op wat plaats ik mij bevond en
wat ik nu het eerst doen moest. Ik gevoelde mij tamelijk teleur-
gesteld; want ik was doornat, had geen kleedingstukken om mij
te verschonen, noch iets om te eten of te drinken om mij te ver-
sterken, en had dus geen ander vooruitzicht dan om van honger
te sterven of door wilde dieren verslonden te worden; maar het
meest verontrustte mij, dat ik geen wapen bezat, hetzij om op de
jacht te gaan en eenig dier te dooden, om mijn honger te
stillen, of om mij te verdedigen tegen eenig schepsel, dat mij zou
wenschen te dooden, om hetzelfde te doen. Ik had niets bij mij
dan een zakmes, een tabakspijp en een weinig tabak. Daar de
avond begon te vallen, begon ik met bezweard hart te bedenken,
wat mijn lot zou zijn, indien er wilde dieren in deze landstreek
rondzwierven.
Het eenig redmiddel, dat mij voor den geest kwam, was in
een dicht begroeide boom te klimmen. Ik verwijderde mij een
eind van het strand, om te zien of ik eenig frisch water kon
vinden, hetgeen ik tot mijn groote vreugde ook deed. Na ge-
dronken, en een weinig tabak in mijn mond genomen te hebben
om de honger te stillen, ging ik naar den boom, klom er in en
plaatste mij zoodanig, dat ik, indien ik mocht inslapen, niet zou
vallen; en na een stok als verdedigingsmiddel te hebben gesneden,
zette ik mij tusschen de takken neder. Daar ik buitengewoon
vermoeid was viel ik terstond in slaap, en sliep zóó gerust, als
waarschijnlijk weinigen in mijn omstandigheden zouden gedaan
hebben, zoodat ik den volgenden morgen geheel was opgefrischt.
HOOFDSTUK V.
Robinson bevindt zich in een onbewoond land. —
Hij voorziet zich van een voorraad goederen uit
het wrak. — Hij bouwt zich een woning.
Toen ik ontwaakte stond de zon reeds hoog aan den hemel,
het was helder weer en de storm was bedaard, zoodat de zee ook
veel kalmer was; maar tot mijn groote verrassing zag ik, dat
het schip gedurende den nacht van de zandbank waarop het ge-
strand was, door het getij gelicht, — en bijna tot aan de rots
gedreven was, waartegen ik bijna verpletterd was geworden. Daar
dit op ongeveer een mijl afstand was van de kust waar ik mij
bevond, en het schip nog overeind scheen te staan kwam de wensch
bij mij op, om er aan boord te gaan, om tenminste enkele voor
mij onontbeerlijke zaken te redden.
Toen ik uit mijn „slaapkamer" in den boom naar beneden
kwam, keek ik weder om mij heen, en het eerste wat ik vond
was de boot; zij lag op een afstand van ongeveer twee mijlen
aan mijn rechter hand op het land, waar wind en zee haar heen
had geworpen. Ik liep zoover ik kon langs het strand om er bij
te komen; doch ik vond een inham ter breedte van een halve
mijl tusschen mij en de boot; en keerde dus voor 't oogenblik
terug, daar ik er meer naar verlangde om op het schip te ko-
men, waar ik iets voor mijn onderhoud hoopte te vinden.
Na het middag-uur, was de zee zeer kalm, en liep de eb zóó
ver af, dat ik tot op 'n kwart mijl van het schip kon komen;
en daar zag ik ;ot mijn groot verdriet, dat, indien we aan boord
gebleven waren, we allen behouden zouden zijn geweest; d. w. z.
we zouden allen levend op het strand gekomen zijn, en zoude ik
niet zoo verschrikkelijk eenzaam en van alle benoodigdheden ver-
stoten zijn geweest, als ik nu was. Deze gedachte perste de tranen
uit mijne oogen; daar treuren mij echter niet helpen zou besloot
ik, mijn best te doen om bij het schip te komen; ik ontdeed mij
dus van mijn kleeren, want het was buitengewoon heet, en ging
te water; toen ik echter bij het schip kwam, was het zeer
moeilijk aan boord te komen, want daar het op land en hoog
uit het water lag, was er niets waaraan ik vast kon houden.
Ik zwom er tweemaal om heen, en de tweede keer, viel mij
een klein eindje touw in het oog, dat ik de eerste keer
niet had opgemerkt, en dat zoo laag aan de verschansing hing,
dat ik het met groote inspanning te pakken kreeg, en mij tegen
de voorplecht omhoog werkte. Hier bevond ik dat het schip lek
geslagen was, en er zeer veel water in het ruim stond; maar dat
het zoodanig tegen een dam van hard zand of aarde aanlag, dat
de achtersteven op dien dam was geheven, en de voorplecht om-
laag tot bij het water hing. Daardoor was het geheele middendek
vrij en al wat zich daarop bevond droog; want ge kunt er zeker
van zijn, dat mijn eerste werk was, kleeren aan te trekken en
te onderzoeken wat al- of niet verloren was gegaan. In de eerste
plaats bevond ik, dat al de proviand droog gebleven was; en zeer
groote honger hebbende, ging ik naar de broodkamer en vulde
mijn zakken met beschuit, en at daarvan, daar ik geen tijd te
verliezen had, gedurende mijn verder onderzoek.
Ook vond ik een hoeveelheid rum in de groote kajuit, waarvan
ik een flinke teug nam, en waaraan ik inderdaad wel behoefte had,
om mijn geest wat op te wekken. Nu had ik niets anders noodig
dan een boot, om mij een menigte zaken, die mij onontbeerlijk
konden zijn, te voorzien.
Het zou dwaas geweest zijn, om werkeloos te blijven, en te
treuren om iets waaraan niets te veranderen viel: deze overtuiging
dreef mij dan ook aan om „de handen flink uit de mouwen te
steken."
Wij hadden verscheidene nog ongebruikte raas, eenige groote
balken en een paar reserve-stengen aan boord ; daarmede besloot
ik aan het werk te gaan, en smeet daarvan zooveel ik kon over
boord en bond ze met een touw aan het wrak vast, opdat ze niet
weg mochten drijven. Toen dit gedaan was klom ik langs het
schip naar omlaag, en ze naar mij toetrekkende, bond ik vier er
van, aan beide einden steving aan elkander vast, in den vorm
van een vlot, en terwijl ik er eenige korte planken dwars over
heen legde, bevond ik dat ik er zeer goed op loopen.kon, maar
dat het niet geschikt was om eenig zwaar voorwerp te dragen,
daar de stukken te licht waren ; ik ging dus aan het werk en
met de zaag van den scheepstimmerman, zaagde ik een der sten-
gen in drie stukken, en voegde die met bovenmenschelijke in-
spanning bij mijn vlot. Maar de hoop om mij van het noodige
te voorzien schonk mij meer moed en kracht dan ik in andere
omstandigheden zou bezeten hebben. Mijn vlot was nu sterk ge-
noeg om een tamelijke last te dragen. Nu overlegde ik, wat ik
er op zou laden en hoe ik dat tegen de branding der zee zou be-
schermen. Eerst legde ik er al de planken of deelen op die ik
kon vinden en daar ik goed had nagedacht over hetgeen ik het
meest noudig had, nam ik 3 kisten van de matrozen, die ik open-
gebroken en geledigd had, en liet ze op mijn vlot neder; deze
vulde ik met proviand, zooals : brood, rijst, drie Hollandsche kazen,
vijf stukken gedroogd geiten-vleesch, en een kleine hoeveelheid
Europeesch koren, dat we hadden medegenomen als voeder voor
eenige kippen aan boord, doch die ook verdronken waren. Wat
drank betrof: vond ik verscheiden kisten met flesschen, toebe-
hoorende aan onzen kapitein, die gevuld waren met mousseerende
wateren, en voorts vijf of zes liters arak. Die flesschen stapelde
ik los op elkander, daar er geen ruimte genoeg was ze in de kisten
te plaatsen.
Terwijl ik daarmede bezig was, bemerkte ik dat de vloed —
hoewel zeer kalm — begon op te komen ; en zag ik tot mijn spijt
mijn jas, vest en overhemd, die ik op het strand had laten liggen,
wegdrijven; ik was met mijn linnen pantalon en kousen aan naar
het schip gezwommen. Dit gezicht deed mij echter ook aan kleeren
denken, waarvan ik er genoeg aanwezig vond; ik nam echter niet
meer dan ik voor 't oogenblik noodig had, want er waren nog
andere dingen waar ik het oog op had; zooals ten eerste : gereed-
schappen om er aan land mede te werken; en na lang zoeken
vond ik een timmermans-kist, die inderdaad een zeer nuttige buit,
en van veel meer waarde voor mij was, dan een scheepslading
goud op dat tijdstip voor mij geweest zou zijn. Ik liet haar op
mijn vlot zakken, zonder mij den tijd te gunnen, om te zien wat
er in was, ofschoon mij de inhoud ook wel bekend was.
Vervolgens moest ik voor wat ammunitie en wapens zorgen.
Er waren twee zeer goede vogelroeren en twee pistolen in de
groote kajuit; deze bemachtigde ik het eerst met eenige kruit-
horens en een kleine zak met hagel en twee oude roestige zwaarden.
Ik wist, dat er drie vaten met kruid in het schip waren, doch
niet waar onze konstabel ze geplaatst had; maar na lang zoeken
vond ik ze: twee ervan droog en onbeschadigd, terwijl het derde
nat geworden was. Die twee laadde ik met de wapens op mijn
vlot. En nu geloofde ik flink bevracht te zijn en dacht ik er over,
op welke wijze ik naar het strand zou komen, daar ik noch zeil,
noch riemen, noch boom ter mijner beschikking had ; en de hand-
vol wind zou al mijn stuurmans-kunst tot schande hebben ge-
maakt. Ik hoopte de een of andere kreek of rivier te vinden, die
als haven kon gebruiken, om met mijn lading aan land te komen.
En wat ik mij had voorgesteld, gebeurde; ik werd een kleine
inham gewaar, waar het getij met kracht heenstroomde; dus
richtte ik mijn vlot zoo goed en kwaad het ging naar het midden
van den stroom. Hier had ik echter ten tweeden male schipbreuk
kunnen lijden, iets wat mij diep rampzalig zou hebben gemaakt;
want, niet bekend zijnde met de kust, liep mijn vlot met het
eene eind op een zand-bank aan den grond, en daar het andere
eind nog niet aan den grond was, scheelde het slechts weinig, of
mijn geheele lading was afgegleden naar het nog drijvend gedeelte,
en in het water gevallen. Ik spande al mijn krachten in. door mij
met mijn rug tegen de kisten te plaatsen, om ze op hun plaats
te houden, doch kon het vlot met geen mogelijkheid loswerken;
evenmin dorst ik van houding te veranderen, maar de kisten met
al mijn kracht tegenhoudend, stond ik zoo gedurende bijna een
half uur, in welke tijd het stijgende water mij meer in evenwicht
bracht; en kort daarna terwijl het water wassende bleef, kwam
mijn vlot weer in gang, en duwde ik het af met de lat die ik in
mijn handen had en toen verderop drijvend, bevond ik mij ten
laatste in de monding van een kleine, snel opwaarts stroomende
rivier, met land aan beide oevers. Ik keek naar beide kanten uit
om een geschikte landings-plek te vinden, want ik wenschte niet
al te ver de rivier op te worden gedreven; tevens hopende te
eeniger tijd een schip op zee te ontdekken, en besloot daarom mij
zoo dicht mogelijk bij de kust te „vestigen".
Ten laatste ontwaarde ik een kleine inham ter rechterzijde van
de kreek, waarheen ik mijn vlot met groote moeite stuurde, en
eindelijk zóó dichtbij kwam, dat ik door mijn stok in den grond
vast te zetten, het er in kon trekken; maar ook hier was mijn
geheele lading bijna weder te water gevallen ; want daar de kust zeer
stijl opliep, was er geen andere plaats om aan land te komen,
dan waar mijn vlot als het op de kust liep zóó schuin zou komen
te liggen, dat mijn goederen er af moesten glijden. Het eenige
wat ik doen kon was te wachten tot de vloed het hoogst zou zijn,
en het vlot met mijn boom gelijk een anker vast tegen de kust
te houden, op een effene plek waar ik begreep dat het water
overheen zou stroomen, hetgeen ook inderdaad gebeurde Zoodra
ik zag dat er water genoeg stond, om mijn vlot op een voet
diepte te doen drijven, stuurde ik het naar die effene plek en
meerde het daar vast, door twee gebroken roeispanen aan de
beide uiteinden in den grond te plaatsen, en zoo bleef ik liggen
tot de eb het water weer weg deed vloeien, en mijn vlot met de
geheele lading veilig op het strand bleef liggen.
Nu was mijn eerste werk het land in oogenschouw te nemen,
en een geschikte plaats te zoeken om mij te vestigen en mijn
goederen te bergen. Ik wist nog niet waar ik mij bevond, op het
vasteland, of op een eiland, in een bewoonde, of onbewoonde
streek; of er gevaar bestond voor wilde dieren, of niet. Op onge-
veer een mijl afstand bevond zich een heuvel die zeer stijl en
hoog was en die eenige andere heuvels, die zich noordwaarts van
deze op een rij verhieven, overschaduwde. Ik nam een der
vogel-roeren en een der pistolen, benevens een horen met kruit;
en zoo gewapend, ging ik op verkenning naar den top van den
heuvel; en nadat ik dien met groote inspanning bereikt had, zag
ik tot mijn groote voldoening, dat ik mij op een eiland, aan alle
zijden door de zee omringd bevond, waar geen land in zicht was,
behalve eenige ver verwijderde rotsen, en twee kleinere eilanden
op ongeveer drie mijlen westwaarts,
Ook zag ik dat het eiland waarop ik mij bevond woest was en
onbewoond, behalve misschien door verscheurende dieren, waarvan
ik echter geen enkel ontwaarde; wel zag ik ontelbare mij onbekende
vogels; zelfs toen ik er eenige van doodde, wist ik niet of ze
geschikt waren voor voedsel, of niet. Op den terugweg schoot ik
op een reusachtige vogel, die ik in een boom aan den kant van
een groot bosch zag zitten. Ik geloof dat dit het eerste schot
was, dat daar ooit gelost werd ; zoodra mijn schot was afgegaan,
rezen er van alle kanten ontelbare menigten wild gevogelte op,
die een oorverdoovend gekrijsch aanhieven; er was echter geen
enkele soort bij, die ik kende. Het dier dat ik gedood had, hield
ik voor 'n soort havik daar zijn kleur en snavel daarop geleken,
doch had ongewone klauwen. Het vleesch was oneetbaar.
Ik begon nu te overwegen, dat ik nog een menigte zaken uit
het schip zou kunnen halen, die mij nuttig konden zijn, en voorna-
melijk wat takelage en zeilen, en meer soortgelijke dingen, die
ik mocht vinden; en ik besloot zoo nogmaals een tocht naar het
schip te maken. En daar ik wist dat de eerstvolgende storm het
onvermijdelijk in stukken zou slaan, besloot ik alle andere maat-
regelen te laten rusten, tot ik al wat ik bemachtigen kon uit het
schip gehaald zou hebben. Ik vond het echter niet geraden er
met mijn vlot heen te gaan, en besloot om even, als te voren,
te gaan als het eb was; en zoo deed ik dan ook, alleen ontkleedde
ik mij, alvorens mijn hut te verlaten; en hield niets aan dan een
geruit overhemd, een linnen pantalon, en een paar lage schoenen.
Ik kwam op dezelfde wijze als de vorige keer aan boord, en
vervaardigde een tweede vlot; en door de opgedane ondervinding
geleerd, maakte ik dit niet zoo onbestuurbaar, noch laadde het
zoo zwaar, maar toch haalde ik er verscheiden voor mij zeer nut-
tige voorwerpen vandaan; zooals: ten eerste, vond ik in de tim-
mermans-bewaarplaats twee of drie pakken nagels en spijkers, een
groote schroefbank, eenige dozijnen bijlen, en vooral het hoogst
nuttige voorwerp: een slijpsteen. Dit alles pakte ik bij elkaar met
verscheidene zaken van den konstabel, zooals: eenige breekijzers,
twee tonnen met geweer-kogels, zeven musketten en nog een vo-
gel-roer en een hoeveelheid kruit; een groote zak vol met hagel
en een groote rol theelood; doch dit was zóó zwaar, dat ik
het niet over boord kon krijgen. Behalve deze zaken, nam ik
al de kleederen, die ik vinden kon, en een reserve-zeil, een
hangmat, en eenig beddegoed; en daarmede laadde ik mijn
tweede vlot, en bracht alles tot mijn groote voldoening, veilig
aan land.
Nadat ik daarmede gereed was, — hoewel ik gedwongen was,
daar ze te zwaar waren om de vaten met kruit te openen, en
het kruit in pakken over te brengen — zette ik mij aan het werk
om van de zeilen en eenige palen, die ik voor dat doel hakte, een
tent te maken; en in die tent bracht ik alles wat door zon of
regen onbruikbaar gemaakt zou kunnen worden; en ik stapelde
al de ledige kisten en vaten in een cirkel rondom de tent, om
haar tegen een onverhoedsche aanval van mensch of dier te
beschermen.
Daarna blokkeerde ik de ingang van de tent met eenige planken
aan de binnenzijde en een overeindstaande ledige kist van buiten;
en nadat ik een der bedden op den grond had uitgespreid, legde
ik twee pistolen aan mijn hoofdeinde en mijn geweer dwars over
mij heen, en begaf ik mij voor de cerste maal ter ruste en sliep
den geheelen nacht zeer rustig, want ik was verschrikkelijk moe
en afgetobd, want den vorigen nacht had ik slechts weinig geslapen
en den ganschen dag hard gewerkt, zoowel om al die zaken van
het sehip te halen, als om ze aan land te brengen.
Ik had nu het grootste magazijn dat, naar ik geloof, ooit voor
één man werd opgeslagen; en toch was ik nog niet voldaan;
want terwijl het schip nog overeind stond, wenschte ik alles er
uit te halen, dus ging ik elken dag als het laag water was, er
heen, en vervoerde het een en ander; maar vooral de derde keer
nam ik zooveel van de takelage mee als ik kon bergen, benevens
al het bindtouw en garen dat ik kon vinden, met een stuk zeil-
doek, dat dienen moest om als 't noodig mocht zijn de zeilen te
herstellen, als ook het vat met nat geworden kruit. Daarna haalde
ik al de zeilen weg; doch was, om ze te kuunen vervoeren, ge-
noodzaakt ze in stukken te snijden.
Maar het meest van alles verheugde het mij, dat ik, nadat ik zes
tochten gemaakt had, — en dacht dat er niets meer op het schip
was, dat mij van dienst kon zijn, — ik nog een groot okshoofd
met brood, drie vaten met rum of spiritualiën, een vat suikeren
een kist met best meel vond; dit was een groote verrassing voor
mij, omdat ik geen proviand meer verwacht had, dan die door
het water onbruikbaar was gemaakt. Ik ledigde spoedig dat oks-
hoofd met brood, en wikkelde het als pakken in de stukken zeil-
doek en kreeg alles veilig aan land.
Den volgenden dag ondernam ik weer een tocht, en daar ik nu
het schip van al wat los en vervoerbaar was geplunderd had, be-
gon ik met de kabels, en de groote kabel in zoodanige stukken
snijdende dat ik ze kon hanteeren, bracht ik twee kabels en een
boegseer-lijn aan land benevens al het ijzerwerk dat ik machtig
kon worden; en nadat ik het boegspriet- en het bezaan-mast-zeil
had afgesneden, laadde ik al die zware goederen op mijn vlot, en
ging heen; doch nn begon de fortuin mij te verlaten; want dit vlot
was zoo log en overladen dat, nadat ik in de kleine inham waar
ik mijn andere goederen gelost had, was gekomen, kantelde het
om, zoodat ik met mijn geheele lading in het water rolde; voor
mij zelve leverde dit geen gevaar op, daar ik dicht bij het strand
was, maar van mijn lading ging een groot gedeelte verloren, vooral
het ijzer, dat ik als zeer nuttig voor mij beschouwd had; doch
toen de eb kwam, haalde ik de meeste stukken kabel en een ge-
deelte van het ijzer aan land, hoewel mij dat de zwaarste inspanning
kostte; want ik was genoodzaakt, herhaaldelijk te water te gaan.
Toch ging ik daarna nog elken dag aan boord, en haalde in letter-
lijken zin: „al wat los en vast was" er vandaan.
Ik was nu dertien dagen aan land geweest en had elf keer het
schip bezocht, en had er zooveel afgehaald, als een mensch in staat
was te vervoeren, ik geloof echter zeker, dat, indien het weer
rustig gebleven was. ik het geheele schip stuk voor stuk zou
hebben medegenomen; doch toen ik mij de twaalfde keer gereed
maakte om naar boord te gaan, bemerkte ik dat de wind begon
op te steken; met laag getij ging ik echter tóch; en ofschoon ik
dacht, dat ik de kajuit naakt had uitgeplunderd, ontdekte ik nog
een kast met laden, in een waarvan ik drie scheermessen, 'n paar
groote scharen, benevens een dozijn goede messen en vorken vond;
in een andere vond ik ongeveer zes en dertig Pond aan geld,
in Europeesche en Braziliaansche goudenen zilveren muntstukken.
Op het gezicht van dat geld riep ik lachend uit: „0, slijk!
Waar zijt gij goed voor? Ge zijt mij het oprapen niet waard;
één dezer messen heeft meer waarde dan gij allen te zamen;
waartoe kan ik u gebruiken? Blijf dus waar ge zijt, en ga ten
gronde als iets dat niet waard is gered te worden!" Na een poos
bedacht ik mij echter en nam het weg; en alles in een stuk zeil-
doek pakkend, begon ik toebereidselen te maken om weer een
vlot samen te stellen; toen ik daar echter mee bezig was, zag
ik dat de lucht betrokken was en het harder begon te waaien, en
binnen een kwartier stond er een flinke bries van uit de kust.
Ik begreep terstond dat het vruchteloos zou zijn om met deze
wind een vlot te willen maken, en dat ik zorgen moest van boord
te zijn alvorens de vloed kwam opzetten, anders zou ik het strand
in 't geheel niet kunnen bereiken. Daarom begaf ik mij zelve te
water en zwom het „kanaal" over dat tusschen het schip en de
zandplaat gelegen was; hetgeen mij groote inspanning kostte zoo-
wel door het gewicht van de voorwerpen die ik meevoerde, als
door de woestheid van het water; want de wind nam zeer spoe-
dig toe, en was eer de vloed opkwam reeds tot storm overgegaan.
Ik was echter reeds „thuis" gekomen, in mijn kleine tent, waar
ik mij veilig tusschen al mijn schatten kon neder leggen. Het
stormde dien geheelen nacht en toen ik des morgens uitkeek,
was er niets meer van het schip te zien! Ik ontstelde hevig, doch
troostte mij met de voldoening: dat ik geen tijd had laten ver-
loren gaan, noch krachten gespaard had, om alles er uit te halen,
wat nuttig voor mij kon zijn, en dat er inderdaad weinig in was
achtergebleven dat ik had kunnen vervoeren.
Ik hield mijn gedachten dus niet langer met het schip bezig,
behalve met wat van zijn wrak aan land mocht drijven, zooals
dan ook later met verscheidene stukken het geval was, hoewel
die mij van weinig nut waren.
Nu was ik er vooral op bedacht, om mij tegen wilden of wilde
dieren te beveiligen; en ik vormde verschillende plannen, op
welke wijze ik dat doen zou, en wat soort woning ik maken zou;
of ik namelijk een spelonk onder, of een tent op de grond zou
maken; en kwam tot het besluit om beide te doen ; een beschrij-
ving van de wijze hoe en van de samenstelling, mogen hier een
plaats vinden.
Ik bevond weldra, dat de plek waarop ik mij bevond, onge-
schikt was, omdat ze te laag en moerassig, dicht aan zee, en
waarschijnlijk ongezond was, en vooral omdat er geen drinkwater
in de nabijheid te vinden was; dus besloot ik een meer gezonde
en geschikte plaats te zoeken.
Ik dacht na over verscheidene zaken, die in mijn toestand on-
misbaar voor mij waren; ten eerste: lucht en drinkwater, zooals
ik reeds vermeld heb; ten tweede: beschutting tegen de bran-
dende zonne-hitte; ten derde : bescherming tegen wilde schepselen,
hetzij menschen of dieren; ten vierde: een uitzicht op de zee,
opdat indien God een schip in zicht mocht zenden, ik geen kans
op verlossing — waarop ik toch nog wilde blijven hopen, — zou
missen.
Naar een dusdanige plaats zoekende, vond ik een kleine vlakte
aan den kant van een heuvel, die aan de voorzijde zoo stijl was
als een muur, zoodat van den top niets op mij neer zou kunnen
komen. Aan de zijde van dien rots bevond zich een holte, veel
overeenkomst hebbende met een kelder-ingang; hoewel er vol-
strekt geen spelonk of kelder in de rots te vinden was.
Op het grasveld, juist voor deze halte, besloot ik mijn tent op
te slaan. Deze vlakte was niet meer dan honderd el breed en
ongeveer tweemaal zoo lang, en lag gelijk een grasperk voor mijn
deur; en aan het eind ervan voerde een onregelmatig pad naar
omlaag bij de kust.
Het lag op de N. N. W.-zijde van den heuvel; zoodat het elken
dag tegen de hitte beschut was, tot de zon in het W. zou komen,
wat in deze streken kort voor zons-ondergang plaats heeft.
Alvoren mijn tent op te richten, trok ik een halve cirkel voor
de holte, die ongeveer tien el in halve doorsnede van de rotsen
twintig el in geheele doorsnede besloeg.
In dezen halven cirkel dreef ik twee rijen dikke stokken zeer vast
en stevig in den grond, met het dikste eind ongeveer vijf en een
halve voet boven den grond uitstekend, en van boven met een
scherpe punt bijgesneden, terwijl de beide rijen niet verder dan
zes duim van elkander afstonden.
Vervolgens nam ik stukken kabel, die ik in het schip had afge-
sneden, en legde die in rijen op elkander, biunen-in de cirkel
tusschen die twee rijen stokken of palen van boven, terwijl ik er
aan de binnenzijde andere stokken ter hoogte van twee en een
halven voet als stutten tegenaan plaatste, en deze omheining was
zoo sterk dat noch mensch noch dier er door of er overheen kon
komen. Dit kostte mij zeer veel tijd en arbeid, vooral om de palen
in de bosschen te gaan hakken, ze naar de plaats te brengen en
in den grond te slaan.
Tot ingang maakte ik geen deur, maar een soort ladder om
overheen te klimmen, welke ladder ik zoodra ik binnen was,
achter me ophaalde; en was zoo geheel ingesloten en tegen elk
gevaar beveiligd, waarom ik dien nacht sliep, wat anders niet het
geval kon geweest zijn; ofschoon er, zooals later bleek, volstrekt
geen voorzorgsmaatregelen tegen de vijanden waarvan ik gevaar
duchtte, noodig waren.
HOOFDSTUK VI.
Hij brengt al zijn schatten, proviand, enz. in zijn
woning. — Verschrikkelijke eenzaamheid. —
Vertroostende bevindingen.
Binnen deze omheining of versterking („vesting") bracht ik
met zeer veel inspanning al mijn rijkdommen, al mijn mond-
voorraad, ammunitie en goederen, die ik hierboven reeds genoemd
heb, en ik maakte een groote tent, die ik, teneinde mij voor de
regenbuien, die op zekeren tijd van het jaar hier zeer hevig zijn,
dubbel vervaardigde, d. w. z. een kleinere tent van binnen, en
een grootere er boven op, en bedekte de buitenste met een groot
zwaar zeil, die ik bij de zeilen gevonden had.
En nu sliep ik voor een poos niet meer in het medegenomen
bed, maar in een hangmat, die inderdaad uitmuntend was en
aan den stuurman van het schip behoord had.
In die tent bracht ik al mijn proviand, en alles wat door vocht
bederven zou, en toen ik dus al mijn goederen geborgen had,
maakte ik de ingang, die ik tot nu toe open had gelaten, dicht,
en ging dus in en uit door middel van een ladder, zooals ik reeds
gezegd heb.
Dat gedaan zijnde, begon ik een ruimte in de rots te maken,
en al de aarde en steenen die ik er uitgroef, door mijn tent naar
buiten brengend, spreidde ik het binnen mijn omheining uit, in
den vorm van een terras, zoodat de grond van binnen ongeveer
anderhalve voet hooger werd; en zoo maakte ik mij een spelonk,
vlak achter mijn tent, die die dienst deed als kelder van mijn
huis. Er verliepen verscheidene dagen en het kostte mij veel werk,
alvorens ik al deze zaken goed in orde had; en daarom moet ik
teruggaan tot andere dingen waaraan ik te voren reeds gedacht
had. Nadat ik mijn plan voor mijn tent en kelder had vastge-
steld, viel er juist een zware regenbui, vergezeld van donder en
bliksem. Ik ontstelde niet zoo zeer door den bliksem, als wel
door een gedachte die eensklaps bij mij opkwam: „O mijn'kruit!"
Mijn hart stond stil toen ik bedacht dat alles, waarvan niet
alleen mijn middel ter verdediging, maar tevens om in mijn
onderhoud te voorzien, afhing, door één enkele slag vernietigd
kon worden. Ik dacht zelfs niet aan mijn eigen gevaar, hoewel,
indien het kruit ontvlamd ware, ik het zeker niet zou hebben
naverteld!
Toen het onweer dan ook voorbij was, staakte ik al mijn an-
der werk, en begon ik terstond zakken en kisten te maken om
het kruit af te zonderen en het bij kleine hoeveelheden in partijen
te verdeelen, in de hoop dat indien er ooit vuur bij mocht komen
het niet alles tegelijk mocht ontploffen, en het tevens zoo af te
zonderen, dat het eene pak het andere niet kon aansteken. Kier
mede was ik ongeveer veertiendagen bezig, en ik geloof, dat ik mijn
kruit, dat in 't geheel twee honderd en vijftig pond bedroeg, in niet
minder dan honderd partijen verdeelde.Van het vat dat nat gewor-
den was, vreesde ik geen gevaar; daarom plaatste ik het in mijn nieu-
we kelder, die ik mijn „keuken" noemde, en het overige verborg ik
in holten tusschen de rotsen, waar er geen vocht bij kon komen,
terwijl ik de plaatsen waar ik het neerlegde, zorgvuldig ken-
merkte. Intusschen ging ik minstens één maal per dag met mijn
geweer op stap. Op zekeren dag doodde ik een geit, die een klein
jong bij zich had, dat zij juist zoogde; hetgeen mij zeer ter harte
ging. Maar toen de moeder viel, bleef het jong rustig bij haar
staan, tot ik naderbij kwam en het opving; en toen ik de oude
over mijn schouder wegdroeg, volgde het jong mij op den voet;
waarop ik de moeder neerlegde, en het jong in mijn armen nam
en het in mijn woning bracht, in de hoop het tam te maken en
groot te brengen; het wilde echter niet eten, zoodat ik genood-
zaakt was het te dooden en op te eten. Deze twee dieren voor-
zagen mij geruimen tijd van vleesch, want ik at weinig en be-
spaarde mijn voorraad (vooral mijn brood) zooveel mogelijk.
En daar ik nu gedoemd was om een eenzaam leven te gaan
leiden, zooals wellicht nog aan geen mensch ter wereld was te
beurt gevallen, zal ik het van den aanvang af trachten te be-
schrijven, en in volgorde te boek stellen. Volgens mijn berekening
was het de 30ste September, toen ik voor de eerste maal op dit
verlaten eiland aankwam, toen de zon voor ons in de herfst-
nachtevening, en bijna vlak boven mijn hoofd stond; want door
waarnemingen veronderstelde ik op een breedte van negen gra-
den en twee en twintig minuten ten noorden van de Linie te zijn.
HOOFDSTUK VII.
Robinson's wijze om den tijd te berekenen.
Moeilijkheden tengevolge van gebrek aan werktuigen.
Hij brengt zijn woonplaats in orde.
Nadat ik daar een dag of twaalf geweest was, bedacht ik, dat
ik door gebrek aan boeken, pen en inkt, mijn tijdrekening zou
verliezen, en zelfs de Rustdagen tusschen de werkdagen zou ver-
geten; om dit echter te voorkomen sneed ik het met groote letters
met mijn zakmes in een paal, die ik op het strand, waar ik het
eerst aan land kwam, plaatste, b. v. „Hier landde ik op 30 Sep-
tember, 1659". Op de kanten van dien vierkanten balk sneed ik
elken dag een keep, en elke zevende keep was langer dan de
anderen, en elke eerste dag van de maand, was weer langer dan
deze: en zoo behield ik mijn almanak, of wekelijksche, maande-
lijksche en jaarlijksche tijdrekening.
Onder de vele voorwerpen die ik zooals hierboven vermeld uit
het schip behaald had, vond ik bij het doorsnuffelen der kisten
nog voor mij zeer nuttige zaken, zooals: pennen, inkt en papier;
verschillende paketten van den kapitein, den stuurman, den kon-
stabel en den timmerman, vier kompassen, eenige wiskunstige
instrumenten, zonnewijzers, verrekijkers, kaarten en scheeps-jour-
nalen ; die ik allen bij elkander zorgvuldig opborg, evenzeer vond
ik drie zeer goede Bijbels, die bij mijn goederen uit Engeland waren
overgekomen en die ik bij mijn andere zaken ingepakt had ; eenige
Portugeesche boeken, waaronder drie katholieke kerkboeken enz.
die ik óók bewaarde. Ik mag ook niet vergeten te vermelden,
dat we een hond en twee katten aan boord hadden, waarover ik
later nog spreken zal; want ik nam de beide katten mede, terwijl
de hond zelf van het schip sprong, en op den dag, toen ik met
mijn eerste lading naar het strand ging, naar het land zwom, en
verscheidene jaren een trouwe hulp voor mij geweest is; wat ik
wenschte kon hij mij echter niet verschaffen: want dan had hij
moeten kunnen spreken.
Zooals ik zeide, vond ik pennen, inkt en papier, en ik was daar
zoo zuinig mogelijk mede; en ik zal bewijzen, dat ik zoolang mijn
inkt duurde, alles zeer nauwkeurig bijhield, doch toen deze ver-
bruikt was, was mij dit onmogelijk; want het ontbrak mij aan
middelen om andere inkt te maken.
En dat overtuigde mij dat ik, niettegenstaande het vele dat
ik verzameld had, nog aan verscheidene dingen behoefte had;
en daarvan was inkt een der voornaamste; evenals een spade,
houweel en schop, om te graven of de aarde te verwijderen;
naalden, spelden en garen; wat linnen betrof daaraan kreeg ik
al spoedig de grootste behoefte.
Door dat gebrek aan gereedschappen, werden al mijne werk-
BOBINSON CKUSOE. 4
zaamheden ten zeerste bemoeilijkt en het duurde bijna een vol
jaar, alvorens ik de kleine omrastering om mijn woning gereed
had. De palen of staken, die zoo zwaar waren, als ik tillen kon,
vereischten geruimen tijd om ze in de bosschen te snijden en
gereed te maken, en nog meer om ze naar huis te brengen;
zoodat ik soms twee dagen noodig had om een dier palen te
snijden en te vervoeren, en een derde om haar in den grond te
drijven; waarvoor ik eerst een zwaar stuk hout, doch later een
der ijzeren koevoeten gebruikte; waardoor dat in den grond
drijven der palen, een buitengewoon vermoeiende en langdurige
arbeid werd. Waartoe zou ik mij echter voor eenig werk over-
haasten, bij de wetenschap, dat ik tijd in overvloed had; bovendien
wachtte mij, voor zoover ik voorzien kon, geen andere bezig-
heid, dan het eiland te doorkruisen om voedsel te vinden; iets
wat ik elken dag, 't zij meer of minder, deed.
Ik heb reeds een beschrijving van mijn woning gegeven, die
uit een tent onder den kant van de rots bestond, en omgeven
was met een sterke omrastering van palen en kabels; doch ik
mocht het nu eerder een muur noemen, want ik wierp er een
soort muur van zooden tegen op, die aan de buitenzijde twee
voet dik was en en verloop van eenigen tijd (ik denk: anderhalf
jaar) richtte ik er sparren tegen op, die tegen de rots aanleunden
en bedekte die met takken, loof en soortgelijke dingen, tot be-
schutting tegen den regen, die op sommige tijden van het jaar
zeer zwaar was.
Ik heb reeds vermeld, hoe ik al mijn goederen binnen deze
omrastering, — en in den kelder, die ik achter mijn woning
gemaakt had, gebracht heb, Ik moet er echter bijvoegen, dat
dit eerst een ongeregelde hoop voorwerpen was, die, daar zij
niet ordelijk gerangschikt waren, mijn geheele ruimte innam;
ik had geen plaats om mij te bewegen: dus besloot ik mijn
kelder te vergrooten en dieper uit te graven; want het was een
losse, zandige rots, die makkelijk afbrokkelde; en toen ik dit
wist, dat ik veilig was voor roofdieren, werkte ik zijwaarts naar
rechts tot buiten de rots, en vervaardigde een deur, waarmede
ik aan de buitenzijde van mijn omrastering of vesting kon komen.
Dit verschafte mij niet alleen een vrije in- en uitgang naar mijn
tent en „magazijn", maar gaf mij tevens ruimte om mijn goede-
ren op te stapelen.
En nu begon ik er mij op toe te leggen om zulke zaken te
vervaardigen, waaraan ik het naast behoefte had, vooral een
stoel en tafel, want daarzonder kon ik de genoegens, die mij
in het leven waren overgebleven, slechts ten halve genieten; ik
kon zonder tafel niet schrijven, of eten, of andere zaken naar
mijn genoegen doen; ik ging dus aan het werk. En hier moet ik
opmerken dat, daar de rede de oorsprong en het wezen der wis-
kundige wetenschappen is, zoodat door elk voorwerp op ver-
standige wijze af te meten en te verdeelen, elk mensch desnoods
werktuigkundige kan zijn. Ik had n.1. nog nooit in mijn leven
eenig gereedschap gehanteerd; en tóch kwam ik toen tot de
overtuiging, dat ik, indien ik de noodige gereedschappen gehad
had, door arbeid, bedachtzaamheid en volharding, al wat ik
noodig had, zou hebben kunnen maken. Evenwel, ook zonder
gereedschapen vervaardigde ik een menigte dingen: en sommige
met buitengewone inspanning en op een wijze, zooals ze zeker
nog nooit gemaakt waren : met beitel en bijl.
Indien ik bijvoorbeeld een plank noodig had, moest ik een
boom omverhakken, dien voor mij neerzetten, en hem aan weers-
zijden effen maken met mijn bijl, tot ik hem zoo dun als een
plank gebregen had, waarna ik hem met mijn beitel glad moest
maken. Weliswaar kon ik op deze wijze slechts één plank van
'n geheele boom maken, doch daar was geen ander middel tegen
dan geduld, nóg meer dan den zeer langen tijd vereischte, die ik
noodig had om een plank of deel te maken: maar daar mijn tijd
of arbeid slechts weinig waarde had, was het onverschillig
hoedanig ik ze besteedde.
In de eerste plaats maakte ik een tafel en een stoel; en dat
deed ik van de korte stukken hout, die ik op mijn vlot van het
schip had gehaald. Doch toen ik eenige planken, zooals hierboven,
bewerkt had, maakte ik groote leggers van anderhalve voet breed,
boven elkander, langs de eene zijde van mijn kelder, om er al
mijn gereedschappen, nagels en ijzerwerk op te leggen; en om
alles op een bijzondere plaats te bewaren, zoodat ik er makkelijk
bij kon komen. Ik sloeg pinnen in den rots zelve om er mijne
geweren en alles wat geschikt was om opgehangen te worden,
aan te hangen; zoodat mijn kelder op een magazijn van allerlei
noodzakelijke voorwerpen geleek; en alles lag zóó voor de hand,
dat het een groot genoegen voor mij was, om al mijn zaken zoo
geordend, en voornamelijk in zoo groote hoeveelheid, te zien.
En nu begon ik een dagboek aan te leggen, betreffende mijn
dagelijksche bezigheden; want in het eerst was ik te opgewonden
en te veel met arbeid overladen, en zou mijn dagboek te veel on-
beduidende dingen bevat hebben.
Eenige dagen nadat ik aan boord van het schip was geweest en
al wat ik vinden en vervoeren kon er uitgehaald had, kon ik mij
niet weerhouden om den top van een heuvel te beklimmen en naar
de zee uit te kijken in de hoop een schip te zullen zien: en stel
u voor, dat ik op grooten afstand een zeil meende te zien,
mij met de hoop daarop trachtte te troosten, en het na er
zóó lang op gestaard te hebben tot ik bijna blind was, geheel
uit het oog verliezende, ging zitten en weende als een kind, en
dus door deze dwaasheid mijn ellende verzwaarde!
Doch toen ik deze gewaarwordingen eenigermate te boven was,
en mijn huishoudelijke benoodigdheden en mijn woning in orde
had, mij een tafel en stoel en alles om mij heen zoo netjes mo-
gelijk gemaakt had, begon ik mijn dagboek te houden: waarvan
ik u hier de copie zal geven, voor zoo lang mij zulks mogelijk
was; want toen ik geen inkt meer had, moest ik daarmede op-
houden.
HOOFDSTUK VIII.
Robinson's dagboek. — Bijzonderheden omtrent
zijn huishoudelijke inrichting en maatregelen. —
Schok van een aardbeving.
HET DAGBOEK.
September 30, 1659. — Ik, arme ellendige Robinson Crusoe,
kwam na in een verschrikkelijken storm in open zee te hebben
schipbreuk geleden, op dit rampzalig verlaten eiland, dat ik den
naam van het Eiland der Wanhoop gegeven heb, terecht, terwijl
de overige bemanning van het schip verdronken, en ook ik meer
dood dan levend was.
October 1. — In den morgen zag ik tot mijn groote verbazing,
dat het schip door den vloed was vlot geraakt en veel dichter
naar het strand van het eiland gedreven was. Ik hoopte dat ik,
indien de wind bedaarde, aan boord zou kunnen komen, en eenig
voedsel en benoodigheden er uit zou halen; en toen ik ten laatste
zag dat het schip bijna droog was, ging ik op de zandplaat zoo
dicht mogelijk er bij; en zwom aan boord. Dien dag regende het
voortdurend, maar de wind was geheel bedaard.
Van 1 tot 24 October. — Al die dagen doorgebracht met ver-
scheidene tochten om al wat ik vinden kon van het schip te ha-
len; hetgeen ik op vlotten, bij vloed aan land bracht. Voort-
durend nog regen, hoewel met tusschenpoozen van mooi weer: het
scheen echter West-mousson te zijn.
Oct. 25 — Het regende den geheelen nacht en dag, vergezeld
van eenige wind-vlagen: gedurende welken tijd het schip in stuk-
ken brak en er bij laag water niets meer van te zien was dan het
wrak. Dien dag bracht ik de goederen die ik bemachtigd had, in
veiligheid, opdat de regen ze niet mocht beschadigen.
Van de 2&te tot ie 30*** werkte ik zeer hard, om al mijn goede-
ren naar mijn woning over te brengen, hoewel het den meesten
tijd verschrikkelijk regende.
De 31*e, des morgens, ging ik met mijn geweer naar het eiland,
om naar eenig voedsel om te zien, en het land te verkennen.
November 1. — Sloeg ik mijn tent op onder de rots en legde mij
daar voor de eerste nacht in neder; ik maakte haar zoo groot
mogelijk, met stokken in den grond, waaraan ik mijn hangmat
bevestigde.
November 4. — Dien morgen begon ik mijn tijd en werkzaam-
heden te regelen, mijn zwerftochten met mijn geweer, tijd om te
slapen, en tijd voor afleiding; zooals: elken morgen ging ik als
het niet regende, gedurende twee of drie uren met mijn geweer op
pad; daarna werkte ik tot ongeveer elf uur; dan hield ik mijn maal-
tijd, als er iets te eten was! en van twaalf tot twee legde ik mij
te slapen, daar het buitengewoon heet was ; en dan ging ik tegen
den avond weer aan het werk. Dien dag en ook den volgenden werd
vooral besteed om mijn tafel te maken, want ik was nog maar
een erg onhandig werkman : hoewel tijd en nooddwang mij spoe-
dig tot een vindingrijk werktuigkundige maakten, zooals zij zulks,
naar ik geloof aan elkeen zouden doen.
Nov. 13. — Dien dag regende het; hetgeen mij ten zeerste vcr-
frischte en de aaxde afkoelde: de regen was echter vergezeld van
ontzettenden donder en bliksem, wat mij met groote angst vervulde,
met het oog op mijn buskruit. Toen het weer bedaard was bracht
ik dat gevaarlijk goed in veiligheid.
Nov. 17. — Dien dag begon ik den grond achter mijn tent uit
te graven, om meer berging voor mijn goederen te verkrijgen.
Aanmerking. — Voor dat werk had ik beslist drie zaken noo-
dig, zooals: een houweel, een schop, een kruiwagen of korf : daarom
staakte ik mijn arbeid, en overlegde op welke wijze ik mij van
deze werktuigen zou voorzien. Als houweel gebruikte ik de ijzeren
koevoeten, die echter geweldig zwaar waren; maar zonder schop of
spade kon ik niets doen ; ik wist echter niet, waarvan ik die ma-
ken zou.
Nov. 18. — Toen ik den volgenden dag de bosschen doorzocht
vond ik een boom van de houtsoort, die wegens haar buitenge-
wone hardheid in Brazilië „ijzerhout" wordt genoemd ; daar hakte
ik met groote inspanning en bijna ten koste van mijn bijl, een
stuk van af en bracht het met niet minder moeite naar huis,
want het was ontzettend zwaar.
Door de groote hardheid van het hout, was ik geruimen tijd
met de vervaardiging van dat werktuig bezig want bij kleine
gedeelten bewerkte ik het tot den vorm van een spade.
Nov. 23. — Daar mijn ander werk zoo lang had moeten rusten,
ging ik er toen mijn gereedschappen klaar waren, terstond mede
voort; en elken dag zoo veel doende als mijn krachten toelieten,
besteedde ik achttien dagen aan het verwijden en uitdiepen van
mijn keldes, opdat mijn goederen er naar behooren in geplaatst
konden worden.
Dec. 10. — Ik dacht nu dat mijn kelder gereed was, toen plot-
seling (het schijnt dat ik het hol te diep had gemaakt), een groote
hoeveelheid aarde van boven en aan een zijde naar beneden
stortte; zóó veel dat het mij ten zeerste verschrikte; want zoo
ik er onder ware geweest, zou ik nooit een doodgraver noodig
hebben gehad. Door dit „geval" moest ik zeer veel werk opnieuw
doen; want ik moest de gevallen aarde naar buiten brengen, en
wat van meer belang was: ik moest stutten onder het gewelf
aanbrengen opdat zoo iets zich niet zou kunnen herhalen.
Dec. 11. — Dien dag ging ik daarmede aan het werk; ik plaatste
twee balken overeind, die ik onder de zoldering met planken
aaneenhechtte; hiermede kwam ik den volgenden dag gereed, en
toen plaatste ik nog verscheidene van zulke stutten, en na verloop
van een week, was de zoldering sterk en volkomen beveiligd; en
daar de balken in rijen stonden, dienden ze mij tevens, tot afba-
kening van mijn huis.
Dec. 17. — Vanaf dien dag tot de 20ste, plaatste ik planken
en sloeg spijkers in de balken om er voorwerpen aan op te han-
gen, en nu begon ik binnens-huis eenigszins op Orde te komen.
Dec. 20. — Ik bracht alles in den kelder, en begon mijn wo-
ning te meubileeren, en eenige planken bij wijze van aanrecht-
bank samen te stellen om er mijn levensmiddelen op te plaatsen;
daar ik echter gebrek aan planken begon te krijgen, maakte ik
mij nog een tafel.
Dec. 28, 29, 30, 31. — Groote hitte en niet de minste koelte;
zoodat ik, alleen des avonds, om voedsel uit kon gaan; deze dagen
besteedde ik om alles in mijn woning in orde te brengen.
Jan. 1. — Nog altijd zeer heet; maar 's morgens vroeg en des
avonds ging ik met mijn geweer er op uit, en bleef overdag rus-
tig in mijn tent. Dien avond weder de valleien ingaande, die zich
meer in het binnenste van het eiland uitstrekten, zag ik dat daar
zeer veel klipgeiten waren, hoewel zeer schuw en moeilijk te na-
deren; ik besloot daarom te beproeven, mijn hond op hen af te
richten.
Daarom nam ik den volgenden dag mijn hond mede, en liet
hem op de geiten los; het was echter tevergeefs, want zij maakten
allen front tegen den hond, en hij begreep het gevaar zoo goed
dat hij zich niet dichtbij wilde wagen.
Jan. 3. — Ik begon mijn wal of bolwerk te maken, dat ik, —
daar ik altijd nog vreesde door iemand te worden aangevallen, —
zoo breed en sterk mogelijk besloot op te werpen.
Gedurende dien tijd deed ik elken dag, wanneer de regen het
toeliet, mijn rondte door de bosschen, en ontdekte daarbij het
een of ander dat mij van dienst kon zijn; o. a. vond ik een soort
wilde duiven, die hun nesten niet in boomen, maar in de spleten
der rotsen bouwden; daarvan ving ik eenige jongen en trachtte
ze tam te maken; doch als ze ouder werden vlogen ze weg, het-
geen vooral daaraan was toe te schrijven, dat ik geen geschikt voeder
voor hen had; dus haalde ik ze voortaan uit hun nesten, en ge-
bruikte ze voor voedsel, want het vleesch was zeer smakelijk. Op
zekeren dag bezig zijnde mijn goederen te regelen, vond ik een
vaatje dat zooals ik vroeger vermeld heb, met graan gevuld was
geweest, om er kippen mee te voederen; niet op deze reis, maar
toen het schip van Lissabon kwam. Al wat daarvan in het vaatje
was overgebleven, was door de ratten opgegeten, en ik zag niets
dan basten en stof; en daar ik het vaatje noodig had om er
kruit in te bergen, schudde ik de basten er uit, onder den rots
aan den kant van mijn „vesting".
Dit gebeurde vóór de zware regen, waarvan ik zooeven gespro-
ken heb, en ik dacht niet meer aan die basten noch aan de plek
waar ik ze had neergegooid; toen ik ongeveer een maand later,
eenige groene stengels uit den grond zag spruiten, die ik voor
een plant hield, die ik nog niet had opgemerkt. Wie schetst ech-
ter mijn verbazing toen ik na eenigen tijd een twaalftal aren zag
uitbotten, die Engelsche garst bevatten.
Eerst dacht ik, dat de Voorzienigheid dat ten mijne behoeve
liet groeien, en mij overtuigd houdende dat er meer van te vin-
den zou zijn, zocht ik overal, doch kon geen sprietje meer ont-
dekken. Ten laatste herinnerde ik mij, dat ik juist op die plek
een graan-kistje had uitgeschud, en toen begreep ik de geheele
zaak; en ik moet bekennen, dat mijn dankbaarheid jegens Gods
voorzienigheid bij deze ontdekking minder werd, hoewel die nog
grooter had moeten worden, omdat het in waarheid een wonder-
dadige hulp van het Opperwezen was!
Want het was inderdaad een wonder, dat toen de ratten het
graan verslonden, zij tien of twaalf korrels hadden overgelaten,
en tevens dat ik ze juist op die plek moest neerwerpen, waar ze,
door de hocge rots beschaduwd, onmiddelijk opkwamen; terwijl
ze op een andere plaats verschroeid of weggespoeld zouden zijn
geworden.
Gij begrijpt zeker, dat ik deze koren-aren zorgvuldig behan-
delde, en de graankorrels bewaarde, om ze opnieuw te zaaien,
in de hoop te eeniger tijd er genoeg van te krijgen, om mij van
brood te voorzien.
Doch in vier jaren durfde ik geen korrel van dat graan te ge-
bruiken, en ook toen zelfs zeer spaarzaam; want wat ik er in
het eerste seizoen van zaaide, ging geheel verloren, omdat ik niet
op den juisten tijd gelet had.
Behalve deze gerst, waren er ook nog twintig of dertig rijst-
halmen, die ik met evenveel zorg bewaarde, en die ik óók voor
brood of ander voedingsmiddel in de toekomst bestemde.
Laat ik echter tot mijn Dagboek terugkeeren: Ik werkte dan
drie of vier maanden zeer hard om mijn muur gereed te krijgen;
en de 14e April was ik er mede gereed; ik maakte er echter geen
ingang aan, doch kwam er binnen door er met behulp van een
ladder overheen te klimmen, zoodat aan de buitenzijde niets van
mijn woning zichtbaar was.
April 16. — Mijn ladder was gereed; ik klom er dus op naar
boven, trok haar achter mij op en liet haar aan de binnenzijde
naar omlaag zakken: op deze wijze was ik volkomen ingesloten;
want van binnen had ik ruimte genoeg en van buiten kon niets
of niemand bij mij komen, of eerst moest mijn muur worden over-
geklommen.
Juist den dag na dat ik mijn vesting gereed had, was bijna al
mijn werk vernield, — en ik zelve gedood geworden. Terwijl ik
binnen de muur achter mijn tent, vlak bij de ingang van mijn
kelder bezig was, werd ik plotseling opgeschrikt door de schok van
een aardbeving! Ik was er zóódanig door ontsteld en verbaasd
(daar ik zooiets nog nooit gevoeld had), dat ik dacht te sterven,
en de beweging der aarde maakte mijn maag van streek als van
iemand die de zee-ziekte heeft, en toen ik eenigszins van de schrik
hersteld had dacht ik niet anders, dan dat de heuvel op mijn
tent en mijn goederen viel en alles tegelijk verpletteren zou, het-
geen mij opnieuw met angt en vrees vervulde.
Nadat de derde schok voorbij was, en ik er in een poos geen
meer voelde, begon ik moed te scheppen; ik dorst het echter nog
niet te wagen, om weer over mijn muur te gaan, uit vrees om
levend begraven te worden; ik bleef dus besluiteloos op den grond
zitten, niet wetende wat ik beginnen moest. Het eenig godsdienstig
gevoel, dat mij toen bekroop uitte zich in de woorden: „Heer,
ontferm U over mijl en toen het voorbij was, dacht ik ook daar
niet meer aan.
Dit voorval bracht mij op de gedachte dat, indien het eiland
aan aardbevingen onderhevig was, ik in geen kelder of hol zou
kunnen wonen, maar dat ik er op bedacht moest zijn, mij een
kleine hut op een opene plaats te bouwen, die ik evenals hier,
met een muur of wal moest omringen, teneinde mij tegen wilde
dieren of menschen te beveiligen; want indien ik hier bleef, zou
ik zeker de een of andere keer levend begraven worden.
Ik besloot dus mijn tent van de plaats waar zij nu stond, juist
onder de schuine helling van den heuvel, die bij een herhaling
der aardbeving er onvermijdelijk op zou storten, — spoedig te
verwijderen.
De volgende twee dagen, zijnde 19 en 20 April, overlegde ik
hoe en waarheen ik mijn tent zou overbrengen. Ik kwam tot het
besluit, om mij ten spoedigste, evenals vroeger, een cirkelvormige
muur van palen en kabels, enz. op te richten, en als die gereed
zou zijn, mijn tent daarin te plaatsen, doch dat ik tot zoolang zou
blijven waar ik was. Dit was op de 21ste.
April 22. — Den volgenden morgen begon ik dit plan ten uit-
voer te brengen, doch ik had groot gebrek aan gereedschappen.
Ik bezat drie groote bijlen en een groot aantal hakmessen (want
die hadden wij voor den ruilhandel met de Indianen mede ge-
nomen); maar door het vele hakken en snijden van hart knoestig
hout, waren ze allen stomp en vol keepen; en hoewel ik een slijp-
steen had, kon ik die niet in beweging houden en tegelijkertijd
mijn gereedschappen slijpen. Dit moeilijk vraagstuk loste ik op
de volgende wijze op: Ik vervaardigde een wiel met een koord,
om den steen met mijn voet in beweging te houden, en mijn beide
handen te kunnen gebruiken.
April 28, 29. — Deze twee dagen bracht ik door met mijn
gereedschappen te slijpen, terwijl mijn werktuig om den slijpsteen
te doen draaien, uitmuntend voldeed.
April 30. — Daar ik in den laatsten tijd gemerkt had, dat
mijn brood-voorraad begon te verminderen, stelde ik mij op de
hoogte van hetgeen er nog was, en bepaalde met bezwaard ge-
moed, mijn rantsoen op één scheeps-beschuit per dag.
HOOFDSTUK IX.
Robinson verschaft zich nog meer zaken uit het
wrak. — Ziekte en moedeloosheid.
Mei 1. — Toen ik des morgens, terwijl het getij zeer laag
was, naar den zeekant keek, zag ik iets op het strand liggen,
dat op een ton geleek; toen ik er bij kwam vond ik een klein
vat en eenige wrakstukken van het schip, die door de jongste
orkaan op het strand gespoeld waren; en naar het wrak zelf kijkende,
scheen het hooger uit het water te liggen dan voorheen. Ik
onderzocht het vat en zag, dat het een vat kruit was; er was
echter water bijgekomen en het kruit was een klomp geworden,
zoo hard als een steen; ik rolde het echter verder op het strand
en keerde toen weer zoo dicht als ik kon naar het wrak terug,
om te zien of er nog iets van mijn gading te vinden zou zijn.
Toen ik bij het schip kwam zag ik, dat het geheel van ligging
veranderd was. De voorplecht, die in het zand bedolven lag,
was minstens zes voet hoog gelicht, en de boeg (die in stukken
gebroken, en door het geweld van de zee van de rest afgescheiden
was) was op een kant gcworpen en het zand bij de achter-steven
zóó hoog opgestuwd, dat ik er, als het tij over was, gemakkelijk
op kon loopen.
Dit bracht mij terstond terug van mijn voornemen om mijn
woning te verplaatsen; en ik zette mij, vooral dien dag, ijverig
aan het werk, om te trachten weer in het schip te komen; dit
bleek echter vruchteloos, want het binnenste van het vaartuig
was geheel met zand gevuld. Daar ik echter door ondervinding
geleerd had, nooit aan iets te wanhopen, besloot ik, al wat
mogelijk was van de romp in stukken te slaan of te hakken,
daar ik begreep, dat alles mij op de een of andere wijze te pas
zou kunnen komen.
Mei 3. — Ik begon met mijn zaag, en zaagde een stuk van
een balk door, die naar ik dacht, een gedeelte van de kampanje
aaneen hield; en toen ik daarmede gereed was, ruimde ik het
zand, zooveel ik kon, van de hoogst-liggende zijde, weg; daar
echter de vloed kwam opzetten, moest ik dat werk voorloopig
opgeven.
Mei 4. — Ik ging uit visschen, doch ving geen enkele visch,
die ik dorst te eten, tot mij die visscherij verveelde; maar juist
toen ik besloot er mede op te houden, ving ik een jonge dolfijn.
Ik had een lang snoer gemaakt van uitgerafeld touw, maar ik
bezat geen haken; evenwel ving ik daarna zooveel als ik
wenschte; ik droogde ze in de zon en voedde mij er mede.
Mei 5 tot 24. — Tot dien datum werkte ik elken dag in het
wrak; en met groote inspanning werkte ik eenige zaken zóó los
— 6o —
met mijn breekijzer, dat met de eerste vloed, die door een bries
werd opgedreven, verscheidene vaten en twee matrozen-kisten
werden meegevoerd; daar de wind echter uit de kust woei, kwam
er dien dag niets aan land, dan wat stukken hout en een okshoofd,
waarin zich wat Braziliaansch spek bevond. Ik ging met dat
werk voort tot 15 Juni, behalve wanneer ik uit moest om
voedsel te zoeken, wat ik in die dagen altijd deed als de vloed
op kwam zetten, om tegen den tijd van de eb daarmee gereed
te zijn, en thans had ik balken, planken en ijzerwerk genoeg,
om indien ik het had gekend, een flinke boot te maken; ook
haalde ik op verschillende tijden verscheidene stukken blad-lood,
tezamen bijna honderd pond.
Juni 16. — Naar het strand gaande, vond ik een groote zee-
schildpad. Dit was de eerste, die ik zag, doch dat was geenszins,
omdat ze er zelden voorkwamen, want indien ik aan de andere
zijde van het eiland geweest ware, zou ik er elken dag honderden
van gehad hebben; wat mij echter duur genoeg zou hebben komen
te staan.
Juni 17. — Ik kookte de schildpad. Ik vond er zestig eieren in;
en haar vleesch smaakte mij destijds zoo malsch en lekker als ik
nog ooit geproefd had; daar ik van af ik op deze afschuwelijke
plaats gekomen was, geen ander vleesch dan van klip-geiten en
vogels gegeten had.
Juni 18. — Het regende den geheelen dag en ik bleef binnen.
Ik verbeeldde mij dat de regen koude veroorzaakte, want ik ge-
voelde mij zeer huiverig; wat op deze breedte een ongewoon ver-
schijnsel is.
Juni 19. — Zeer ziek en rülig, alsof het weer erg koud was.
Juni 20. — Den geheelen nacht slapeloos; hevige hoofdpijn en
koortsig.
Juni 21. —Zwaar ziek; doodelijk beangst door het peinzen
over mijn ellendige toestand: ziek te zijn en zonder de minste
hulp; voor de eerste keer sedert de storm te Hull, bad ik tot
God; doch wist ternauwernood wat ik sprak, daar mijn brein erg
verward was.
Juni 22. — Een weinig beter; doch zeer bevreesd en zenuw-
achtig.
Juni 23. — Weer veel erger; koud en rillig; daarna geweldige
hoofdpijn.
Juni 24. — Veel beter.
Juni 25. — Hevige koorts; de vlaag duurde zeven uren; nu
eens koud en dan weer heet, gepaard met geweldig zweten.
Juni 26. — Beter; en geen voedsel in voorraad hebbende, nam
ik mijn geweer, doch gevoelde mij zeer zwak; toch schoot ik een
klip-geit, en bracht haar met groote moeite naar huis, braadde
er iets van en at. Ik zou mij liever wat bouillon gekookt hebben,
maar had geen pot.
Juni 27. — De koorts weder zóó hevig, dat ik den geheelen
dag, zonder te eten of te drinken, op bed moest blijven. Ik
dreigde te versmachten van dorst, doch had de kracht niet om
op te staan, of eenig drinkwater te halen. Ik bad weder tot God,
doch mijn zinnen waren verward, en toen mijn geest niet beneveld
was, wist ik niet hoe ik bidden moest, en riep enkel! „Heer, zie
op mij neder! Heer heb deernis met mij! Heer heb deernis met
mij! Heer, erbarm U over mij!" Ik geloof dat ik wel drie uren
achtereen daarmede bezig bleef, tot ik, toen de koorts afliep, in
slaap viel, en eerst diep in den nacht ontwaakte.
Toen ik wakker werd, gevoelde ik mij veel kalmer doch zwak
en verschrikkelijk dorstig, daar ik echter geen droppel water in
mijn woning had, moest ik blijven liggen tot den morgen.
Ik was, helaas! een vreemdeling op godsdienstig gebied. Het-
geen ik daarvan door de goede opvoeding van mijn vader geleerd
had, was ten gevolge van gedurende acht jaren onafgebroken
zwerven ter zee, en den omgang met even onverschillige waag-
halzen als ik zelve was, vergeten. Ik herinner mij niet dat ik
gedurende al dien tijd één oogenblik aan God, of over mijn ge-
drag heb gedacht. Mijn ziel was geheel verstompt, zonder ver-
langen naar het goede, of bewustzijn van het kwade, en ik was
het meest verstokte, onnadenkende en onverschillige wezen onder
zeelieden, dat men zich kan voorstellen, zonder eerbied of vrees
voor God in gevaar, of dankbaarheid jegens Hem bij redding.
Weliswaar was ik ten zeerste getroffen en verbaasd, toen ik
hier voor het eerst aan land kwam en ontwaarde dat de geheele
bemanning van mijn schip verdronken — en ik alleen gespaard was,
en zou dat gevoel mij tot dankbaarheid hebben kunnen aansporen,
indien het blijvend geweest ware; maar het loste zich onmiddellijk
op in een gewaarwording van blijdschap, omdat ik nog leefde, zonder
de minste gedachte aan de zichtbare goedheid van het Opperwe-
zen, dat mij beschermd, — en alleen mij gespaard had, toen al
de anderen waren omgekomen. Niets dan de blijdschap van zee-
lieden, nadat zij veilig van een schipbreuk aan land gekomen zijn;
welke vreugde zij oplossen in een flinke „oorlam" en dan weer
vergeten. En zóó was ook mijn geheele leven! Zelfs wanneer ik
later over mijn toestand nadacht, — hoe ik op deze ellendige
plaats geworpen was; afgesneden van alle menschelijk verkeer,
zonder eenige hoop op bevrijding, of vooruitzicht op redding, —
zoodra ik slechts kans zag om in het leven te blijven en dat ik
niet van honger zou omkomen, was het met mijn neerslach-
tigheid gedaan en werd ik zeer kalm, legde mij met ijver toe op
den arbeid die tot mijn veiligheid en onderhoud kon dienen en
was er verre af em mijn lot als een rechtvaardige bestraffing van
het Opperwezen te beschouwen; dusdanige gedachten kwamen
slechts hoogst zelden bij mij op.
Thans echter, toen ik ziek begon te worden, en de vrees dat
ik sterven zou, zich deed gevoelen, toen mijn geestkracht begon
te verminderen en mijn gemoed in opgewondenheid verkeerde
door de hevige koorts, — nu begon mijn geweten, dat zoo lang
geslapen had, te ontwaken en verweet ik mij zelf mijn verleden,
waarin ik zoo zeldzaam slecht gehandeld had, dat Gods recht-
vaardigheid mij ook op zeldzame wijze strafte, door mij geheel
van het menschdom af te zonderen.
„Thans," zoo sprak ik overluid, „worden de woorden van mijn
geliefden vader bewaarheid: Gods rechtvaardigheid heeft mij achter-
haald en er is niemand om mij te hooren of te helpen. Ik was
doof voor de stem der Voorzienigheid, die mij zoo genadig in
een levens-positie geplaatst had, waarin ik gelukkig en tevreden
had kunnen zijn; ik wilde dit echter zelf niet inzien, noch het
geluk daarvan, van mijne ouders leeren. Ik verliet hen en deed
ze over mijn dwaasheid treuren en thans ben ik verlaten om
over de gevolgen mijner ongehoorzaamheid te treuren." En dan
riep ik uit: „Heer, help mij, want ik ben in grooten nood!" —
Dat was het eerste gebed, als ik het zoo noemen mag, dat ik in
vele jaren gedaan had. — Doch laat ik mijn dagboek vervolgen.
HOOFDSTUK X.
Zijn herstel. — Vertroosting door het lezen in den
Bijbel. — Hij onderneemt een tocht in het
binnenste van het eiland. — Hij maakt
een „prieel.''
Juni 28. — Een weinig opgefrischt door de slaap die ik ge-
noten had, en de koorts geheel „af" zijnde, stond ik op, en be-
dacht dat het nu tijd was, om mij iets te verschaffen om
mij bij ziekte te verfrisschen en te versterken. Het allereerst vulde
ik een kruik met water en plaatste die op mijn bed; en opdat
het niet al te verkoelend zou zijn, goot ik er een kwart-pint rum
in, en mengde het dooreen. Daarna braadde ik mij een stuk
geiten-vleesch op koolen, doch kon slechts zeer weinig eten. Ik
wandelde rond, maar gevoelde mij erg zwak, en vooral zeer treurig
en zwaarmoedig wegens mijn ellendige toestand, terwijl ik vreesde
dat ik den volgenden dag weer ziek zou zijn-
Toen nu die angst voor de terugkeerende koorts mij zoozeer
vervulde, herinnerde ik mij, dat de Brazilianen tegen bijna alle
kwalen geen ander geneesmiddel dan tabak gebruiken en ik had
een gedeelte van een rol tabak in een der kisten, die geheel rijp,
— en ook een hoeveelheid die nog groen was.
Dit was zeker een vingerwijzing des Hemels; want door dit
middel vond ik baat, zoowel voor lichaam als ziel. In de kist
vond ik de tabak benevens een van de Bijbels waarvan ik hier-
boven gesproken heb, en waarin ik tot nu toe, noch tijd noch
lust gehad had, om te lezen. Welk gebruik ik van de tabak moest
maken, wist ik niet; evenmin of het goed of kwaad voor mijn
ongesteldheid zou zijn; tóch maakte ik er op verschillende wijzen
gebruik van. Eerst nam ik een stuk van een blad, en kouwde
het; waardoor ik als het ware bedwelmd raakte, daar de tabak
groen en zwaar was, zooals ik ze nog nooit gebruikt had. Daarna
legde ik wat ervan gedurende eenige uren in rum, en besloot
daarvan, als ik op mijn bed lag, een dosis te nemen; en ten
laatste brandde ik er een hoeveelheid van op een pan met koolen,
en hield mijn neus dicht in de rook, zoolang als ik de hitte en
de verstikkende walm kon verdragen. Van tijd tot tijd nam ik
intusschen den Bijbel ter hand, en begon te lezen; mijn brein was
echter te verward door de tabak, zoodat ik daar niet mede kon
voortgaan; toevallig had ik het Boek juist opengeslagen ter plaatse
waar de volgende woorden mij in het oog vielen: „Roep mij aan
in de dagen van benauwdheid, en Ik zal u redden en Gij zult
Mij verheerlijken".
Deze woorden waren zeer toepasselijk op mijn toestand, en
maakten terwijl ik ze las een diepen indruk op mij, doch niet
zooveel als later; want wat het „gered zijn" betreft, dat had voor
mij eigenlijk geen beteekenis; dat was zóó ondenkbaar voor mijn
begrip, dat, evenals de kinderen Israëls zeiden toen hen beloofd
werd vleesch te eten: „Kan God een tafel bereiden in de wildernis?"
zoo begon ik te zeggen: „Kan zelfs God mij van deze plaats ver-
lossen?" En daar er vele jaren verliepen, eer er eenige hoop op
redding verscheen, kwam die vraag dikwijls bij mij op ; maar tóch
maakten de woorden groot en indruk op mij, en mijmerde ik er
zeer dikwijls over. — Het werd nu laat; en zooals ik gezegd heb,
had de tabak mijn hersenen zoodanig beneveld, dat ik verlangde
te slapen; dus liet ik mijn lamp in den „kelder" branden, voor
het geval, dat ik in den nacht iets mocht noodig hebben, en ging
te bed. Maar eer ik mij neerlegde, deed ik iets, wat ik mijn ge-
heele leven niet gedaan had, ik knielde neder en bad tot God, om
aan mij Zijne belofte te vervullen: dat wanneer ik in de dagen
der benauwdheid Hem zou aanroepen, Hij mij zou verlossen. Nadat
ik mijn onvolmaakt gebed gedaan had, dronk ik de rum waarin
ik de tabak geweekt had, die zóó sterk was, dat ik ze bijna niet
door mijn keel kon krijgen; terstond daarop ging ik te bed.
Terstond voelde ik dat de rum mij geweldig naar het hoofd steeg;
ik viel echter in een diepen slaap, en ontwaakte niet, tot het,
naar de zon te oordeelen, omstreeks drie uur in den namiddag
van den volgenden dag moest zijn; later dacht ik echter, dat ik
den geheelen volgenden dag en nacht, en tot drie uur den daar-
opvolgenden dag geslapen had; want anders zou ik niet weten,
hoe ik een dag in mijn berekening van de dagen der week kon
gemist hebben; zooals mij jaren later gebleken is. Want indien ik
die verloren had door mijn herhaald passeeren van de Linie, dan
zou het méér dan een dag geweest zijn; zeker is het echter, dat
ik een dag in mijn tijdrekening miste, doch nooit geweten heb:
waardoor. Doch, hoe dit zij, toen ik ontwaakte, gevoelde ik mij
veel beter en opgewekter; toen ik opstond was ik veel sterker
dan den vorigen dag en ook was mijn maag beter in orde, want
ik had honger; kortom: ik had den volgenden dag geen koorts,
doch was in alle opzichten veel beter. Dit was de 29ste.
De 308*6 was mijn koorts-vrij e dag, en ik ging er op uit met
mijn geweer, doch waagde mij niet al te ver. Ik schoot een paar
zeevogels, veel gelijkende op een gans, en bracht ze naar huis;
ik had echter nog geen lust om er van te eten, daarom gebruikte
ik wat van de schildpad-eieren, die zeer goed waren. Dien avond
gebruikte ik nogmaals het geneesmiddel, dat mij, naar ik ver-
onderstelde, den vorigen dag geholpen had, n.1, geweekte tabak;
echter nam ik niet zooveel als de vorige keer, ook kauwde ik
er niet van en hield mijn hoofd niet boven den rook; evenwel
was ik den volgenden dag, de 18te Juli, niet zoo goed als ik
gehoopt had, want ik had een weinig koude koorts.
Juli 2 en 3. — Ik gebruikte het geneesmiddel weer op drie
verschillende wijzen; benevelde mij er mede, als de eerste keer,
en dronk er een dubbele dosis van.
Juli 4. — In den morgen nam ik den Bijbel, en begon er met
aandacht in te lezen; ik nam mij voor om mij daar voortaan
elken morgen en elken avond een poos mee bezig te houden.
Reeds spoedig nadat ik hieraan gevolg had gegeven, was mijn
gemoed diep geschokt, wegens mijn zondig verleden. Ik gevoelde
diep berouw, en smerkte God om vergiffenis; en vanaf dien tijd
begon ik hoop te koesteren, dat Hij mij zou verhooren.
Van 4 tot 14 Juli ging ik telkens kleine tochtjes maken met
mijn geweer in de hand, als iemand die na een zware ziekte weer
op krachten wil komen; want het is niet te begrijpen hoe zwak
en uitgeput ik was. Het middel dat ik aanwendde was geheel
nieuw, en misschien was er nog nimmer koorts mede genezen;
ook kan ik het niemand als geneesmiddel aanbevelen; en hoewel
het de ziekte genas, verzwakte het mij op schrikbarende wijze;
want gedurende eenigen tijd had ik een beving in mijne
ledematen. Ook kwam ik er door tot de wetenschap, dat het
hoogst schadelijk voor mijn gezondheid was, om in den regentijd
buiten te zijn, vooral bij die regens, die van stormen en orkanen
vergezeld waren; want daar de regen, die in het droge jaargetijde
viel, bijna altijd met zulke stormen gespaard ging, gevoelde ik dat
deze regen veel gevaarlijker was dan die in September en October viel.
BOBINSON OBUSOE. 5
Ik was nu ruim tien maanden op dat ongelukkige eiland ge-
weest; alle mogelijkheid van bevrijding scheen geheel voor mij
verloren, en ik hield mij vast overtuigd, dat nooit een mensche-
lijke voet dit oord betreden had. Nadat ik mijn woning, volgens
mijn oordeel, voldoende beveiligd en versterkt had, verlangde
ik er sterk naar, om het eiland meer nauwkeurig te verkennen,
en te zien wat andere voortbrengselen ik mocht vinden, die mij
onbekend waren.
Het was op 15 Juli dat ik met die „ontdekkingstochten" be-
gon. Het eerst ging ik opwaarts naar de kreek, waar ik, naar
ik berekende, mijn vlotten aan land had gebracht. Nadat ik
ongeveer twee mijlen opwaarts gekomen was, zag ik dat de
vloed niet verder opliep en dat het niets meer was dan een
kleine beek van stroomend zeer frisch en goed water; doch daar
het nu droog jaargetijde was, bevond zich op enkele plaatsen
nauwelijks eenig water, ten minste volstrekt geen stroom. Aan
de oevers van die beek vond ik verscheidene savannahs of
weiden, geheel vlak en met gras bedekt, en op de oploopende
gedeelten, vlak bij de hooger gelegen bodem, (waar, zooals ik
mocht veronderstellen, het water nooit overheen stroomde), vond
ik een groote hoeveelheid tabak, graan en dit laatste tot zeer
grooten en sterken stengel opgroeiende; ook waren daar ver-
schillende andere planten, die mij geheel onbekend waren, en
die misschien, indien ik het wist, zeer veel nuttige bestand-
deelen zouden bevatten. Ik zocht naar den cassava-wortel,
waarvan de Indianen gedurende dat klimaat, hun brood bakken,
doch kon er geen vinden. Ik zag groote struiken aloë, doch kende
ze niet. Ik zag verschillende soorten suiker-riet, doch die groeiden
in het wild, en doordien ze niet • gekweekt werden, onvoldoende.
Voor deze keer stelde ik mij met die ontdekkingen tevreden en
keerde terug, terwijl ik nadacht over de wijze waarop ik het nut
en de kwaliteit van de vruchten of planten, die ik zou ontdekken,
kon leeren kennen; ik kon daaromtrent echter tot geen besluit
komen; want ik had mij in Brazilië volstrekt niet met de planten-
wereld bezig gehouden, iets wat mij thans in mijn ongeluk zeer
goed te stade zou zijn gekomen.
Den volgenden dag, den 16den, ging ik denzelfden weg nogmaals
op, en nadat ik eenigszins verder gekomen was dan gisteren, zag
ik dat de beek en de savannahs begonnen te minderen, en dat
het land boschrijker werd. In dat gedeelte vond ik verschillende
vruchten, vooral meloenen, in zeer groote hoeveelheden op den
grond en druiven aan de boomen; de wijnranken hadden zich
over de boomen gestrengeld, en de trossen waren juist nu op het
best: zeer rijp en groot.
Dit was een verrassende ontdekking, en ik was er ten zeerste
mee verheugd, maar de ondervinding had mij geleerd, er niet veel
van te eten; daar ik mij herinnerde, dat, toen ik in Barbarije
was, verscheiden van onze Engelschen, die daar slaven geworden
waren, door het overvloedig gebruik van druiven gestorven waren.
Ik vond voor deze druiven echter een hoogst nuttig gebruik: om
ze n. 1. in de zon te drogen, en ze dan als rozijnen te gebruiken;
die gezond en aangenaam zouden zijn om te eten, als er geen
druiven te krijgen zouden zijn.
Na drie dagen op deze „reis" te hebben doorgebracht, keerde
ik naar huis (d.w.z. mijn tent en mijn kelder) terug.
Bij mijn tehuis-komst overdacht ik met groote blijdschap de
vruchtbaarheid van die vallei en de schoonheid van het landschap;
de veiligheid voor stormen aan die zijde; het water en het hout-
gewas, en kwam tot de overtuiging dat ik een plaats voor mijn
vestiging gekozen had, die in alle opzichten de minst geschikte
van de geheele landstreek was. Daarom begon ik dan ook te over-
wegen, om mijn woning te verplaatsen, en naar een even veilige
plek om te zien als waar ik nu gevestigd was, zoo mogelijk in
dat schoon en vruchtbaar gedeelte van het eiland.
Ik was zóó ingenomen met deze plek, dat ik gedurende de rest
van de maand Juli, den meesten tijd daar doorbracht; en hoewel ik,
bij nadere overweging, besloot om niet te verhuizen, bouwde ik
mij daar toch een soort zomerhuisje, en omgaf het op eenigen
afstand met een stevige schutting, bestaande uit een dubbele haag,
zoo hoog als ik bereiken kon, van flinke palen,, met kreupelhout
aangevuld. Hier bracht ik veilig soms twee of drie nachten door;
altijd evenals vroeger, met een ladder er inklimmend; zoodat ik
mij kon voorstellen, thans een villa en een huis aan de zeekust
te bezitten. Dit werk hield mij tot het begin van Augustus bezig.
Tegen het begin van Augustus, had ik mijn zomerhuis voltooid,
en begon ik wat rust te nemen. Op den $den Augustus, zag ik,
dat de druiven die ik had opgehangen, volkomen gedroogd, en
uitmuntende rozijnen geworden waren; dus begon ik ze van de
boomen te nemen, iets dat zeer gelukkig voor mij was, daar de
regen die nu volgde ze bedorven zou hebben, en ik het voor-
naamste gedeelte van mijn winter-voedsel zou hebben verloren;
want ik had er ruim twee honderd trossen van bijeen gegaard.
Pas had ik ze allen afgenomen, en de meeste in mijn kelder op-
geborgen, of het begon te regenen, en van toen af, (14 Augustus),
regende het, meer of minder, elken dag tot midden October, en
somwijlen zóó hevig, dat ik verscheidene dagen, mijn kelder niet
kon verlaten.
In dit jaargetijde werd ik ten zeerste verrast door de vermeer-
dering van mijn „gezin". Ik was ontstemd geweest wegens het
verlies van een mijner katten, die weggeloopen, en naar ik dacht,
omgekomen was, en ik zag of hoorde niets meer van haar, tot
ze tot mijn verbazing terugkwam met drie jongen; deze waren
even tam als de oude. Na verloop van tijd werd ik zóo overstroomd
met katten, dat ik genoodzaakt was om ze als ongedierte te doo-
den, en ze zooveel mogelijk uit mijn huis te verdrijven.
Van 14 tot 26 Augustus, onophoudelijk regen; zoodat ik niet
uit kon gaan, en mij ook zeer in acht nam om niet nat te worden.
Gedurende deze gedwongen opsluiting begon ik gebrek aan voed-
sel te krijgen; ik waagde mij echter twee keer naar buiten, en
doodde op den eersten dag een klip-geit en den volgende, dat was
de 24e, vond ik een zeer groote schildpad, die een lekkernij voor
mij was. Mijn voeding was nu aldus geregeld: ik at een tros rozij-
nen voor ontbijt: een stuk gebraden geiten-vleesch, of van de
schildpad, voor mijn middagmaal, (want tot mijn groot verdriet
bezat ik geen vaatwerk om iets te koken of te stoven), en twee
of drie schildpad-eieren voor mijn avondeten.
Gedurende deze gevangenschap wegens den regen, werkte ik da-
gelijks eenige uren aan het vergrooten van mijn kelder ; en groef
hem allengs naar een zijde uit, tot ik aan de buiten-zijde van den
heuvel uitkwam: daar maakte ik een deur of uitgang, die aan
mijn omheining of buiten-muur grensde; zoodat ik op deze wijze
in- en uit- kon gaan. Maar terwijl ik nu niet meer volkomen af-
gesloten was, voelde ik mij niet op mijn gemak ; hoewel aan niets
viel op te merken, dat er voor eenig levend wezen te vreezen was,
daar het grootste schepsel dat ik op het eiland gezien had, de
klip-geit was.
September 30. — Ik had nu de ongelukkige verjaardag van mijn
landing bereikt; ik telde de keepen in mijn paal bijeen, en bevond
dat ik drie honderd vijf en zestig dagen hier was geweest. Dien
dag maakte ik tot een plechtigen vastendag! daar ik hem enkel
voor godsdienstige oefeningen gebruikte, mij ootmoedig ter aarde
wierp, mijne zonden aan God beleed, en Hem smeekte deernis
met mij te hebben; en nadat ik gedurende twaalf uren volstrekt
niets gebruikt had, at ik na zonsondergang een beschuit en een
tros druiven, en ging te bed. Ik had in al dien tijd geen rustdag
gevierd, want terwijl ik in het eerst niet het minst Godsdienstig
gevoel bezat, had ik later getracht, de weken te bepalen, door
voor de Zondagen een langere insnijding dan gewoonlijk te maken;
zoodat ik eigenlijk niet wist welken naam de dagen droegen; doch
door de optelling zag ik, dat ik een jaar daar was geweest; dus
verdeelde ik het nu in weken, en teekende elken zevenden dag
aan; hoewel ik aan het einde van mijn rekening bevond, dat ik
eenige dagen te kort kwam. Kort daarop zag ik dat mijn inkt
begon te minderen, waarom ik besloot er slechts spaarzaam ge-
bruik van te maken, en alleen de merkwaardigste voorvallen in
mijn leven op te teekenen.
De regenachtige en droge jaargetijden begonnen nu elkander
regelmatig op te volgen en ik leerde op hun komst voorbereid te
zijn, en mij van de noodige proviand te voorzien.
Terwijl mijn koren groeide deed ik een ontdekking die mij later
te stade kwam. Zoodra de regentijd voorbij was en het weer
„bestendig" begon te worden — zoowat tegen de maand Novem-
ber — bracht ik een bezoek aan mijn wijngaard, waar ik alles
nog in den zelfden staat vond, ofschoon ik er in eenige maanden
niet geweest was. De cirkel of dubbele haag, die ik gemaakt had,
was niet alleen nog stevig en ongeschonden, maar de staken, die
ik van boomen in den omtrek gesneden had, waren allen uitge-
schoten en met groote takken begroeid, even als een wilgenboom
gewoonlijk het eerste jaar uitbot, nadat men zijn kruin gesnoeid
heeft, ik kende echter den naam der boomen niet, waarvan deze
staken gesneden waren. Ik was verbaasd en tevens zeer verheugd,
toen ik de jonge boomen zag groeien; ik snoeide ze en gaf ze
zooveel mogelijk ruimte om te blijven groeien en het is bijna on-
geloofelijk, wat prachtige boomgaard het na verloop van drie
jaren geworden is, zoodat, hoewel de haag een cirkel vormde van
vijf en twintig Meter in doorsnede, zij door de boomen overdekt
werd en genoegzaam schaduw afwierp, om het geheele drooge
seizoen er onder door-te-brengen. Dit deed mij besluiten, meer
staken te snijden en om mijn muur heen (ik bedoel die om mijn
eerste woning) in een halve cirkel een haag als deze te planten,
hetgeen ik ook ten uitvoer bracht en terwijl ik de staken of
boompjes in een dubbele rij op ongeveer acht Meter afstand van
mijn omheining pootte, groeiden ze uitmuntend en vormden ten
eerste een fraaie bedekking voor mijn woonplaatsen diende later
tevens tot mijn verdediging.
HOOFDSTUK XI.
Robinson onderneemt een tocht om zijn eiland
te onderzoeken.
Ik wist niet, dat de jaargetijden niet in zomer en winter, —
zooals in Europa, — maar in regen- en drooge seizoenen verdeeld
moesten worden, die over 't algemeen aldus voorkwamen: Van
midden Februari tot midden April, regenachtig; terwijl de zon
dan bij of dicht bij den evenaar was. Van midden April tot mid-
den Augustus, droog; de zon ten noorden van de Linie. Van
midden Augustus tot midden October regenachtig: de zon van
de Linie terugkeerend. Van midden October tot midden Februari
droog: de zon ten zuiden van de Linie.
De regen-seizoenen duurden nu eens langer en dan weer korter,
naar gelang de wind woei.
Nadat ik ondervonden had hoe nadeelig het was, om in den
regen buiten te wezen, zorgde ik er voor, mij vooraf van proviand
te voorzien, opdat ik niet genoodzaakt zou zijn uit te gaan
en dan bleef ik gedurende het natte jaargetijde zooveel mogelijk
binnen. In dien tijd vond ik genoeg bezigheden, die tevens voor
het seizoen geschikt waren; zoo vond ik dan gelegenheid om mij
van voorwerpen te voorzien die veel en aanhoudende arbeid ver-
eischten; vooral beproefde ik op velerlei wijze een korf te vlechten,
maar al de twijgen die ik voor dat doel machtig kon worden,
waren zóó bros, dat ik ze niet verwerken kon. Het bleek nu van
groot nut voor mij te zijn, dat ik, toen ik nog een knaap was,
er groot vermaak in vond om in de stad waar mijn vader woonde
in de mandenmakerswerkplaatsen te vertoeven, om ze hun vlecht-
werk te zien vervaardigen en, zooals jongens gewoonlijk zijn, zeer
geneigd zijnde om een handje te helpen, en bovendien een goed
opmerker omtrent de wijze waarop zij die voorwerpen vervaar-
digden en somwijlen inderdaad een handje helpend, was ik met
dat vak ten volle bekend, zoodat mij niets ontbrak dan de noodige
werktuigen; toen ik bedacht dat de twijgen van den boom waar-
van ik de stokken had afgesneden die groeiden, misschien even
taai zouden zijn als de wilgen in Engeland, en ik besloot het te
beproeven. Dus begaf ik mij den volgenden dag naar mijn bui-
tenplaats, zooals ik het noemde, en eenige dunne twijgen afsnij-
dende, vond ik ze uitstekend voor mijn doel geschikt; waarop ik
er de volgende keer met een bijl heenging, om er een hoeveelheid
van af te hakken, die ik dan ook spoedig bijeen had, want het
groeide er in groote menigte. Die twijgen legde ik binnen mijn
omheining te droogen en toen ze voor gebruik geschikt waren,
bracht ik ze naar mijn kelder en gedurende het volgend seizoen
hield ik mij daar bezig met zoo goed ik kon, verscheidene man-
den te maken, zoowel voor het vervoer van aarde, als van andere
voorwerpen. Hoewel ik ze niet zeer fraai afwerkte, waren ze toch
voldoende voor mijn gebruik en later droeg ik zorg er nooit zon-
der te zijn en zoodra mijn vlechtwerk begon te verslijten, maakte
ik nieuw; vooral zeer sterke diepe korven, om er mijn graan, —
wanneer ik er een hoeveelheid van zou bezitten, — in te bergen,
in plaats van in zakken.
Ik maakte er reeds melding van, dat ik er zeer naar verlangde,
het geheele eiland te bezichtigen; en dat ik langs de beek op-
waarts was gegaan, tot waar ik mijn „villa" gebouwd had, van-
waar ik een uitzicht had op de zee, aan de andere zijde van het
eiland. Thans besloot ik om aan die zijde de geheele kust langs
te loopen; ik nam dus mijn geweer, een bijl, mijn hond, en een
grooter hoeveelheid kruid en lood dan gewoonlijk, benevens twee
zeebeschuiten en een groote tros rozijnen in mijn knapzak, en
aanvaardde mijn „reis". Toen ik de vallei waar mijn zomerhuis
stond, voorbij was, kon ik in het Westen de zee zien; en daar
het een heldere dag was, ontdekte ik duidelijk land, maar of het.
een eiland of het vaste land was, kon ik niet onderscheiden; wel
dat het zich uitstrekte van West naar West-Zuid-West op een
zeer groote, — naar mijn gissing niet minder dan vijftien of twin-
tig mijl afstand.
Ik wist niet, welk deel van de wereld dat kon wezen ; niettegen-
staande ik mij overtuigd hield, dat het tot Amerika moest behoo-
ren, en zooals ik uit mijne waarnemingen besloot, dicht bij het
Spaansche grondgebied gelegen, moest zijn, en misschien geheel
bewoond door wilden, waar ik, indien ik daar geland was, in slechter
conditie geweest zou zijn, dan ik thans was. Ik berustte daarom
in Gods beschikking, van Wien ik nu begon te gelooven, dat al
wat hij doet, wèl gedaan is; ik werd dus meer getroost en liet
alle vruchtelooze wenschen om daar te wezen, varen.
Bovendien, toen ik deze omstandigheden goed overdacht had,
kwam ik tot de overtuiging dat, indien dat land de Spaansche
kust mocht zijn, ik zeker op de een of andere tijd, eenig vaartuig
zou zien passeeren, maar zoo dat niet gebeurde, dan was het een
woeste kust tusschen Spanje en Brazilië, welks bewoners inder-
daad de gevaarlijkste wilden zijn; want ze zijn Kannibalen of
menschen-eters, en vermoordden en verslinden alle menschelijke
wezens, die in hun handen vallen.
Onder zoodanige overpeinzingen, wandelde ik zeer bedaard ver-
der, en vond deze zijde van het eiland waar ik mij thans bevond,
aangenamer dan de mijne; de savannah of vallei versierd met
bloemen en gras, en vol heerlijk boomgewas. Ik zag papegaien in
groote menigte, en zou er gaarne een gevangen hebben, om tam
te maken en te leeren spreken. En na veel moeite gelukte het
mij ook een jonge te vangen, want ik sloeg hem neer met een stok
en bracht hem naar huis; het duurde echter jaren eer ik hem
kon doen spreken, doch ten laatste leerde ik hem zeer duidelijk
mijn naam roepen.
Ik was over die reis ten zeerste voldaan. Ik vond in de lage
gronden hazen, althans daarvoor hield ik ze, en vossen; zij
verschilden echter zeer van de andere soorten, en ik kon niet be-
sluiten, ze als voedsel te gebruiken, ofschoon ik er verscheidene
van doodde. Maar ik behoefde niet spaarzaam te zijn, want ik had
geen gebrek aan voedings-middelen, vooral drie zeer goede soor-
ten, en wel: geiten, duiven en schildpadden.
Zoodra ik aan het strand kwam, stond ik verbaasd, toen ik
zag, dat ik den slechtsten kant van het eiland tot mijn vaste
verblijfplaats gekozen had; want hier was het strand met ontel-
bare schildpadden als bezaaid, terwijl ik er aan de andere zijde
slechts drie in anderhalf jaar gevonden had. Hier wemelde het
ook van een overgroote menigte verschillende vogels, waarvan
ik sommigen nog nooit gezien had, en velen een heerlijk gebraad
opleverden, hoewel mij hunne namen onbekend waren, behalve
die, welke men ganzen noemt.
Hoewel ik ten volle overtuigd was, dat deze zijde van het
landschap veel aangenamer was dan de mijne, gevoelde ik volstrekt
geen neiging om te verhuizen; want daar ik zeer aan mijn woning
gehecht was geraakt, was het mij gedurende al den tijd dat ik
mij hier bevond, alsof ik op reis en van huis was. Ik zette echter
mijn tocht langs de kust in oostelijke richting voort, naar ik
veronderstel ongeveer twaalf mijlen, en toen besloot ik, na een
lange paal als baken op het strand geplaatst te hebben, naar
huis terug te keeren; en dat de eerstvolgende tocht, die ik maken
zou, de andere zijde van het eiland zou wezen, ten oosten van
mijn woning en zoo in het ronde tot ik weder bij mijn paal of
baken belanden zou.
Ik sloeg een anderen weg in om huiswaarts te keeren, denkende
dat ik gemakkelijk het geheele eiland zou kunnen overzien, en
mijn weg niet kon missen; maar hierin vergistte ik mij, want
toen ik een half uur had afgelegd, bevond ik mij in een diep
dal, dat door heuvels, met geboomte bezet, omringd was, zoodat
ik mijn weg alleen houden kon door mij naar de zon te richten,
en dit was nog bezwaarlijk, tenzij ik den juisten stand der zon
op dat uur van den dag kende. Tot mijn ongeluk werd het
weder bovendien mistig, gedurende de drie of vier dagen, die ik
in dat dal doorbracht, en daar ik de zon niet zien kon, bracht
ik die zeer onaangenaam door, en was eindelijk genoodzaakt
naar het strand terug te keeren, mijn baken op te zoeken, en
langs denzelfden weg dien ik had afgelegd, terug te gaan. Ik
deed dit in kleine dagreizen, daar het zeer heet was, en mijn
geweer, amunitie, bijl en andere dingen een zware last waren.
HOOFDSTUK XII.
Hü keert naar zijn spelonk (kelder) terug. — Zijn
aanplantingen, en hoe die gelukten.
Op deze reis verraste mijn hond een jonge geit; ik schoot toe,
en het gelukte mij het dier nog levend te redden. Ik wilde het
gaarne naar huis brengen, want ik had lang gewenscht een paar
geiten op te kweeken en zoo mogelijk een kudde te bekomen,
om mij tot voedsel te dienen als mijn kruit en lood op was. Ik
maakte een halsband voor het beestje, en met een touw, dat ik
altijd bij mij droeg, voerde ik het, hoewel niet zonder moeite
mede, tot aan mijn buitenverblijf, waar ik het in de heining
achterliet, want ik verlangde zeer naar huis, waarvan ik thans
een maand afwezig was geweest.
Ik kan niet zeggen met welk genoegen ik dit weder bereikte
en in mijn hangmat liggen ging. Deze kleine zwerftocht, zonder
eenig vast verblijf, was mij zoo onaangenaam geweest, dat mijn
huis, zoo als ik het noemde, mij daarbij vergeleken, een volmaakte
woning toescheen. Ik had zoo veel genoegen daar, dat ik besloot,
om zoo lang ik op het eiland was, mij er nimmer weder zulk een
tijd van te verwijderen.
Ik bracht een week door met van mijne vermoeienissen uit te
rusten, en besteedde mijn tijd aan het gewichtig werk om een
kooi voor mijn papegaai te maken, die nu meer tam en reeds
zeer aan mij gewoon werd. Daarna begon ik aan het geitje te
denken, dat ik in mijn kleine heining had achtergelaten; ik be-
sloot het te huis te halen of eenig voedsel te brengen; ik ging
er dus heen en vond het waar ik het gelaten had. Het kon er
ook moeilijk uit, want het was schier dood van honger. Ik sneed
eenige takjes en heesters af en wierp haar die toe, en nadat zij
gegeten had, wilde ik haar met een touw wegleiden; maar de
honger had haar zoo tam gemaakt, dat zij mij volgde als een
hond en daar ik het altijd voederde, werd het zoo mak en vroolijk
en aan mij gehecht, dat het ook tot mijn huisdieren behoorde, en
mij naderhand nimmer verliet.
Ik begon thans levendig te gevoelen hoe veel gelukkiger het
leven was, dat ik thans leidde, met al de ongemakken daaraan
verbonden, dan het slechte en ruwe gedrag, dat ik tot hiertoe
geleid had. Mijne begeerten, genoegens en wenschen veranderden
geheel van hetgeen zij te voren geweest waren.
Vroeger, als ik uitging om te jagen of het land te onderzoeken,
kon mijn jammer over mijn toestand eensklaps losbarsten, en mijn
hart bezweek schier als ik dacht aan de bosschen, bergen en
woestijnen, waarin ik mij bevond, en hoe ik door den Oceaan
voor altijd in een onbewoonde wildernis was geworpen. Dan barstte
ik soms in tranen uit als een kind, en wrong mij de handen. Som-
tijds te midden van mijn werk ging ik zitten en staarde zuchtend
een paar uren op den grond. Dit was het ergste, want als ik mijn
gemoed in tranen en jammerklachten kon lucht geven, vermin-
derde mijn neerslagtigheid van lieverlede.
Thans echter begon ik mij met andere denkbeelden bezig te
houden. Ik las dagelijks het Woord van God en paste al de ver-
troostingen daarin op mijn toestand toe. Welaan, zeide ik, zoo
God mij niet verlaat, wat hindert het dan, of de geheele wereld
mij verlaat. Indien ik aan den anderen kant de geheele wereld
had, en Gods gunst en zegen verloor, zou het verlies oneindig
grooter zijn.
In deze gemoeesgesteldheid trad ik het derde jaar in, en hoewel
ik den lezer niet met zulk een uitvoerig verslag van mijn arbeid
als in het eerste jaar lastig gevallen heb, kan ik over het alge-
meen aanmerken, dat ik zelden ledig was, daar ik regelmatig mijn
tijd verdeelde. Om te beginnen bad ik God en las drie malen daags
eenigen tijd in den Bijbel; vervolgens ging ik met mijn geweer
uit om voedsel te zoeken, wat mij gewoonlijk drie uren elken
morgen bezig hield, als het niet regende. Eindelijk het afhalen en
braden van hetgeen ik geschoten of gevangen had, waarmede een
groot deel van den dag verliep. Ook moet men bedenken, dat het
op het midden van den dag te warm was om uit te gaan, zoodat
ik slechts tegen vier uur na den middag kon werken; somtijds
ook werkte ik des morgens, en ging tegen den avond met mijn
geweer uit.
Bij deze korte werkuren moet men voegen de groote moeilijk-
heid van mijn werk, en de vele uren die ieder ding, dat ik maakte,
mij kostte, uit gebrek aan werktuigen, aan hulp en aan be-
kwaamheid. Ik was bij voorbeeld twee en veertig dagen bezig met
een plank te maken tot een lange tafel, die ik noodig had, ter-
wijl twee timmerlieden met een zaag uit denzelfden boom zes
planken in een halven dag zouden vervaardigd hebben.
Ik moest in de eerste plaats een grooten boom vellen, omdat
ik een breede plank wilde hebben. Hiermede bracht ik drie da-
gen door en nog twee dagen met het afkappen van de takken.
Ik hakte toen met ontzettende moeite zoo veel van den stam af
tot hij bewogen kon worden; toen keerde ik hem op zijde, en
maakte een kant, van het begin tot het einde, zoo vlak en effen
als een plank, en keerde hem toen om, en bewerkte de andere
zijde even zoo, tot ik een plank van drie duim dik had, die aan
beide zijden vlak was. Men oordeele welk een arbeid dit was;
maar geduld en vlijt hielpen mij dit en vele andere zaken ver-
richten. Ik voer dit aan ten bewijze, waarom een zoo gering
werk mij zoo veel tijd kostte. Hetgeen met hulp van anderen
en geschikte werktuigen een kleinigheid was, werd voor een
mensch alleen een allerzwaarste en langzaamste orbeid. Des-
niettemin deden vlijt en volharding mij vele, ja alle zaken tot
stand brengen, die ik in mijne omstandigheden behoefde.
Ik was nu in November en December, en wachtte den oogst
van mijn rijst en graan. De grond, die ik er voor omgespit had
was niet groot, omdat ik, gelijk ik zeide, slechts weinig had.
Het graan stond echter zeer goed, toen ik plotseling weder in ge-
vaar kwam alles te verliezen, door verschillende vijanden, die
ik moeilijk kon afweren, als de geiten, en de beesten, die ik hazen
noemde, kregen smaak in de graanhalmen, en aten het op zoodra
het uitschoot, zoodat het geen aren kon schieten.
Ik zag geen middel hiertegen, dan om een heining om mijn
akker te maken, wat mij zwaren arbeid kostte, vooral omdat het
spoed eischte. Daar de omtrek echter klein was, had ik er in drie
weken een heining om, en over dag schoot ik sommige beesten, en
bij nacht liet ik mijn hond de wacht houden, dien ik aan een
paal bij den ingang vast bond, waarom hij den geheelen nacht
door blafte; dus ruimden de vijanden spoedig het veld, en het
graan begon welig op te schieten.
Maar hadden de beesten mijn graan vernield toen het opschoot,
de vogels zouden mij waarschijnlijk alles ontrooven nu het aren
schoot. Toen ik er langs ging om te zien hoe het stond, zag ik
een menigte vogels van allerlei aard, die slechts schenen te wachten
tot ik zou vertrokken zijn. Dadelijk schoot ik onder hen, (want
ik had altijd mijn geweer bij mij) en doodde er drie van. Dit was
wat ik wenschte, en ik behandelde ze gelijk men de dieven in
Engeland doet, namelijk, ik hing ze op, ten voorbeeld voor anderen.
Het is bijna niet te begrijpen, welk een uitwerking dit had; want
niet alleen streken de vogels niet meer in het koren, maar kort
daarop verlieten zij dat geheele gedeelte van het eiland, en ik zag
geen vogel meer, zoo lang mijn vogelverschrikkers daar hingen,
Ik was hierover verrukt, gelijk men wel denken kan, en in het
laatst van December haalde ik mijn oogst binnen.
Ik had geen sikkel om het te snijden en moest dit dus met een
groot mes doen, hetgeen echter gemakkelijk ging, daar de oogst
niet groot was. In sneed alleen de aren af, en bracht die in een
groote mand naar huis, waar ik met mijn handen er het graan
uitwreef. Toen dit afgeloopen was, vond ik, dat ik van mijn zaad
bijna twee schepels rijst en twee en een half schepel graan ge-
oogst had; dat wil zeggen naar gissing, want ik had geen maat.
Dit was een groote aanmoediging en ik hoopte, dat God mij
met der tijd brood zou beschikken. Hier deden zich echter weder
zwarigheden op; want ik wist niet hoe ik mijn koren zou malen,
om er meel van te maken, noch hoe ik, als het tot meel was
gemalen, er brood van zou maken, en al wist ik dit, hoe ik het
bakken zou. Deze zwarigheden, gevoegd bij mijn verlangen naar
een groote hoeveelheid zaaikoren, deden mij besluiten al het
koren voor het volgende seizoen te bewaren, en inmiddels mijn
gedachten en mijn tijd te besteden, om mij van meel en brood
te voorzien.
Ik mag letterlijk zeggen, dat ik thans „voor mijn brood" werkte!
Het is zonderling en ik geloof dat er weinig menschen over na-
gedacht hebben, hoe veel kleine zaken er noodig zijn tot het
voortbrengen van die eene enkele zaak: het brood. Ik, die mij in
een natuurstaat bevond, ondervond dit tot mijn dagelijksch ver-
driet, en gevoelde dit ieder uur, van het oogenblik af, dat ik zoo
onverwacht met zaaikoren verrast werd. Ten eerste had ik geen
ploeg om den grond te beploegen, noch een spade of schop om
dien om te spitten. Dit overwon ik door een houten spade te
maken; maar het werken daarmede was veel zwaarder en minder
doeltreffend..Toen het koren gezaaid was, had ik geen eg, maar moest
een zwaren boomtak achter mij aanslepen, om hiermede de kluiten
te breken. Vervolgens ontbrak mij een molen om het te malen,
een zeef om het te builen, gist en zout om er brood van te maken,
en een oven om het in te bakken; en echter wist ik al deze
dingen te maken of te doen vervangen, gelijk men in het vervolg
zien zal, en het graan werd een onschatbare aanwinst voor mij.
Daar ik besloten had niets van mijn koren tot brood te gebruiken,
vóór ik er meer van zou hebben, had ik zes maanden voor mij
om mij de gereedschappen aan te schaffen, die noodig waren om
brood van het koren te bereiden.
HOOFDSTUK XIII.
Hij vervaardigt aardewerk, en een toestel om brood
te bakken.
Maar eerst moest ik meer land toebereiden, want ik had nu
zaad genoeg voor meer dan een morgen lands. Vooraf had ik ten
minste een week werk om mij een spade te maken, die nog slecht
en zwaar genoeg was, en mij den arbeid verdubbelde. Ik deed
het echter er mede, en zaaide mijn zaad op twee groote vlakke
stukken grond, zoo dicht bij mijn huis als ik die viuden kon. Ik
maakte er een goede heining om, van stekken gelijk ik er te
voren om gezet had, en die ik wist dat goed groeiden, zoodat ik
rekenen kon binnen het jaar een goede heining te hebben, die
slechts weinig herstelling zou behoeven. Met dit werk gingen drie
maanden heen, omdat het meest in het regenseizoen was, waarin
ik weinig kon uitgaan. Binnenshuis vond ik, als het regende en
ik niet kon uitgaan, altijd bezigheid genoeg, en onder het werk
vermaakte ik mij met tot mijn papegaai te praten en hem te
leeren spreken. Spoedig leerde ik hem zijn eigen naam uitspreken:
Koo, dat het eerste woord was, dat op het eiland door een an-
deren mond dan den mijne uitgesproken werd. Dit was dus geen
arbeid, maar een uitspanning voor mij, gedurende het zware
werk dat ik voor mij had.
Ik had namelijk lang gepeinsd, hoe ik op de een of andere
wijze aarden potten zou kunnen maken, die ik hoog noodig had.
De hitte van het klimaat echter deed mij denken, dat als ik
slechts goede klei vond, ik wel een pot daarvan zou kunnen
vormen, die in de zon gedroogd, hard en sterk genoeg zou zijn
om gehanteerd te worden en droge goederen in te bewaren. Ik
had die noodig voor koren, vleesch, enz. Ik besloot dus potten
te maken, zoo groot als ik kon, en alleen geschikt om iets in
te bewaren.
De lezer zou mij beklagen of liever uitlachen, als ik hem ver-
haalde, welke zonderlinge middelen ik bedacht om hierin te sla-
gen; welke leelijke en wanstallige dingen uit mijne handen kwa-
men, en hoe dikwijls mijne potten invielen, omdat de klei niet
sterk genoeg was om haar eigen gewicht te dragen; hoe vele
er barstten door de zware zonnehitte, waaraan ik ze te haastig
blootstelde; en hoe vele aan stukken vielen, als ik ze wilde op-
tillen, zoo wel vóór, als nadat zij gedroogd waren; en om kort
te gaan, hoe, nadat ik met veel moeite klei gevonden, uitgedolven,
naar huis gebracht, aangemengd en bewerkt had, ik slechts twee
groote leelijke aarden dingen, die men geen potten noemen mocht,
na een arbeid van twee maanden, had vervaardigd.
Toen de zon deze twee echter zeer goed droog en hard had
gemaakt, tilde ik ze voorzichtig op, en plaatste ze in twee groote
manden, die ik daarvoor gevlochten had, opdat zij niet zouden
breken, en daar zij niet juist er in pasten, vulde ik de tusschen-
ruimten aan met het stroo van mijn rijst en graan. Deze twee
potten, die altoos droog stonden, begjeep ik dat mijn koren en
misschien mijn meel zouden kunnen bevatten.
Hoe weinig het vervaardigen van groote potten mij nu gelukt
was, slaagde ik echter beter met het maken van kleine ronde
potten, schotels en dergelijke, die door de zonnewarmte zeer hard
droogden. Dit alles voldeed echter niet aan mijn wensch, van een
aarden pot te hebben om vloeistoffen in te bewaren, en die het
vuur verdragen kon, hetgeen bij deze het geval niet was. Toen ik
eenigen tijd daarna een groot vuur aangemaakt had, om mijn
vleesch te braden, en het later wilde uitdooven, vond ik in het
vuur een stuk van mijn gebroken potten, dat zoo hard als een
steen, en zoo rood als een tegel gebakken was. Dit gezicht ver-
raste mij en dadelijk begreep ik, dat de geheele pot even goed
hard worden zou op het vuur, als een stuk daarvan. Ik dacht
na hoe ik het best vuur zou aanleggen, om eenige potten te bak-
ken. Van een oven, gelijk de pottenbakkers gebruiken, had ik
geen begrip, evenmin van de wijze om die te verglazen; maar ik
plaatste drie groote kruiken, en twee of drie potten boven op el-
kander, en het brandhout er om heen, met een grooten hoop
asch er onder. Ik stookte het vuur steeds aan, totdat ik zag dat
de potten van binnen gloeiend waren, en dat zij geen van allen
barstten. Toen zij helder gloeiden, hield ik het vuur gedurende
vijf of zes uren op dezelfde hoogte; toen ik zag dat een daarvan,
ofschoon niet barstende, begon te smelten, of vloeibaar te worden,
want het zand, dat onder de klei zat begon te smelten en zou
tot glas geworden zijn, als ik voortgegaan had. Ik liet dus het
vuur langzamerhand uitgaan, tot de potten niet meer gloeiden,
en bleef er den geheelen nacht bij om het vuur niet te snel te
iaten uitdooven. In den morgen had ik drie goede, ik zal niet
zeggen fraaie, kruiken, en twee potten, zoo hard als ik wenschen
kon, ?en een daarvan was door het gesmolten zand volkomen
verglaasd.
Thans was mijn eerste zorg mij een steenen vijzel te verschaffen,
om mijn koren in te stampen, want om met mijn twee handen
een molen te maken, daaraan was niet te denken. Hoe ik dit
echter zou aanvangen was mij langen tijd een raadsel; want van
alle handwerken ter wereld, was ik voor dat van steenzager nog
minder bekwaam, dan voor eenig ander. Menigen dag besteedde
ik met naar een steen te zoeken, die groot genoeg was om uitge-
hold te worden en voor een vijzel geschikt te maken, maar ik
kon er geen vinden, behalve een stuk van de rots, dat ik niet er
af kon hakken. Geen der rotsen op het eiland waren ook hard
genoeg; allen waren van een soort zandsteen, die de zwaarte van
een grooten stamper niet zou kunnen verduren, en het koren met
zand zou vermengen bij het kneuzen. Na dus veel tijd met zoeken
naar een steen verloren te hebben, gaf ik het op, en besloot liever
een groot blok van hard hout te zoeken, dat ik veel gemakke-
lijker vond, en toen ik er een gevonden had, zoo groot als ik
slechts bewegen kon, maaktc ik het rond met mijn bijl, en holde
het toen uit met behulp van vuur en met oneindige moeite, op
de wijze als de Indianen in Brazilië hunne kano's maken. Daarna
maakte ik een grooten zwaren stamper van ijzerhout, en bewaarde
die toen, tegen dat ik mijn eerstvolgenden oogst zou te huis
hebben gehaald, wanneer ik voornemens was mijn koren tot meel
te stampen, om daarvan brood te maken.
Nu moest ik om het bakken denken, en hoe ik deeg zou maken
als ik meel had, want ik had geen gest. Daar hieraan niets te
doen viel, dacht ik er ook niet lang over, maar ik had meer zorg
over een oven. Eindelijk bedacht ik een middel om mij hierin te
helpen; ik maakte namelijk eenige aarden potten zeer breed maar
niet diep, van ongeveer twee voet in doorsnede, en negen duim
hoog; deze bakte ik in het vuur evenals de vorige en bewaarde
ze, en als ik brood wilde bakken legde ik een groot vuur op mijn
haard aan, dien ik met eenige tegels, ook al van mijn eigen
baksel, belegd had, maar die alles behalve volkomen vierkant waren.
Als het hout goed tot kolen gebrand was, plaatste ik deze op
den haard, zoodat hij er geheel mede bedekt was en liet ze daar
liggen tot de haard gloeiend heet was, dan schoof ik ze ter zijde
en plaatste er mijn potten of vormen op, en hoopte de kolen op
zijde daartegen aan, om de hitte te vermeerderen. Aldus bakte
ik mijn deeg, zoo goed als in den besten oven van de wereld, en
werd weldra een heele pastijbakker, want ik maakte al aardige
rijstkoekjes en puddings, maar geen pastijtjes, want daar had ik
alleen geitenvleesch, of dat van gevogelte in kunnen doen.
En daar nu mijn voorraad van koren vermeerderde, had ik ook
een grootere bergplaats noodig. Ik had nu ongeveer twintig schepels
graan en bijna even veel rijst, zoodat ik het nu vrij durfde ge-
bruiken, want mijn brood was reeds lang op. Ik besloot nu ook
te zien hoe veel ik voor eengeheel jaar noodig had, en dan slechts
eenmaal 'sjaars te zaaien.
Ik bevond ten laatste dat ik aan de veertig schepels rijst en
graan voor een jaar meer dan genoeg had, dus nam ik mij voor,
alle jaren even veel als de laatste maal te zaaien, in de hoop, dat
ik aan den oogst hiervan ten volle genoeg zou hebben, voor brood,
enz. gedurende een geheel jaar.
BOBINBON CBUSOB.
HOOFDSTUK XIV.
Hij peinst over middelen om het eiland te verlaten. —
HU bouwt een kano. — Mislukking van zijn plan. —
Berusting in zijn lot. — Hij vervaardigt zich
nieuwe kleeding.
Terwijl ik mij met deze dingen bezig hield, waren mijn ge-
dachten dikwijls gevestigd op het land, dat ik van den anderen
kant van het eiland had gezien, en wenschte ik heimelijk, dat ik
daar aan wal zijn mocht, in de verbeelding, dat ik het vaste land
en een bewoonde plaats zien, en eenig middel ontdekken zou om
verder te komen. Hoe verlangde ik thans naar den Moorschen
jongen Xury en de boot, waarmede ik wel duizend mijlen langs
de Afrikaansche kust had afgelegd; maar deze had ik thans niet.
Toen bedacht ik de boot van ons schip te gaan opzoeken, die,
gelijk ik zeide, bij het begin van den storm een groot eind weegs
op het strand was geslagen. Zij lag nog bijna op dezelfde plaats
en was door het geweld van wind en golven bijna onderst-boven
gekeerd, tegen eenen hoogen zandheuvel aan, waar zij hoog en
droog lag. Indien ik volk bij mij gehad had, om deze boot te
herstellen en te water te brengen, had dit wel kunnen geschieden,
en ik zou er mede naar Brazilië teruggekeerd zijn; maar ik kon
licht beseffen, dat ik haar evenmin kon opheffen en omkeeren,
als het eiland zelf. Ik ging naar het bosch, en kapte hefboomen
en rollen, en bracht die naar de boot, om te zien, wat ik er
mede zou kunnen doen, daar ik dacht, dat als ik haar maar
eerst omgekeerd had, ik gemakkelijk de schade zou kunnen
herstellen, en daar het eene zeer goede sloep was, er mede in
zee steken.
Ik spaarde geen moeite aan dezen vruchteloozen arbeid, en
bracht er, geloof ik, drie of vier weken mede zoek. Toen ik
eindelijk vond, dat het mij onmogelijk was haar om te keeren,
bedacht ik, het zand er onder uit te delven, en haar zoo te doen
vallen, nadat ik er verscheidene stukken hout onder geplaatst
had, om den val te breken en te regelen.
Maar toen ik dit gedaan had, kon ik haar evenmin verwrik-
keii, of er onder komen, laat staan haar te water brengen; dus
moest ik dit opgeven; ofschoon ik echter alle hoop op de boot
varen liet, groeide mijne begeerte, om naar het vaste land over
te steken, steeds aan, naar gelang de middelen daartoe onmoge-
lijker schenen.
Dit bracht mij op de gedachten, of het mij niet mogelijk zou
zijn een kano of prauw te maken, gelijk de inboorlingen onder
deze hemelstreek gebruiken, zelfs zonder gereedschappen, name-
lijk uit een grooten boomstam. Tk achtte dit niet alleen mogelijk,
maar zelfs gemakkelijk, en verheugde mij zeer in het vooruitzicht,
die te maken, en dat ik daartoe meer hulpmiddelen zelfs had
dan de Negers en Indianen. Maar ik dacht niet aan dat, waarin
ik bij de Indianen te kort schoot, namelijk gebrek aan volk om
te roeien, als zij klaar was, een zwarigheid, die voor mij veel
moeilijker te overwinnen was dan al het gebrek aan gereedschap-
pen voor hen.
Ik toog te werk aan deze boot, meer als een gek, dan als
iemand, die zijn gezond verstand heeft. De voorgenomen reis
streelde mij, zonder dat ik ooit overwoog of ik wel in staat zou
zijn die te beginnen. Wel dacht ik dikwijls, dat het mij moeilijk
zou zijn mijn boot te water te brengen, maar dan stopte ik
mij zelven den mond met het dwaze antwoord: „Laat mij maar
eerst de kano gereed hebben, dan zal ik wel middel vinden haar
te gebruiken".
Dit was een alleronverstandigste handelwijze, maar mijn ver-
beelding bracht mij het hoofd op hol, en dus ging ik aan het
werk en deed een cederboom vallen. Ik weet niet of Salomo
ooit een grooter had bij de bouwing van den Tempel te Jeruza-
lem; want hij was van onderen bij den wortel vijf voet en tien
duim in doorsnede, en vier voet elf duim aan het andere einde,
tweeëntwintig voet hooger, daarna werd hij dunner en liep in
takken uit. Met eindelooze moeite velde ik dezen boom. Twintig
dagen hakte ik aan den stam, toen had ik nog veertien dagen noodig
om er de takken en armen, en de wijduitgespreide kruin af te
kappen, hetgeen met mijne bijlen een ontzettende arbeid voor
mij was. Daarna ging er nog een maand heen met den stam te
vormen en er eenigermate den vorm van een sloep aan te geven;
zoodat hij, gelijk het behoorde, recht in het water kon drijven.
Het uithollen, zoodat hij den juisten vorm van een sloep verkreeg,
deed ik zonder behulp van vuur, maar door zwaren arbeid met
een hamer en beitel, tot ik eindelijk een vrij knappe prauw voor
den dag bracht, groot genoeg om zesentwintig man te voeren, en
dus althans groot genoeg voor mij en mijne lading.
Maar al mijn uitvindingen, om haar te water te brengen,
mislukten, hoewel zij mij ontzettenden arbeid kosten. De boot
lag wel niet verder dan ongeveer honderd ellen van het water,
maar in de eerste plaats liep de grond bij de kreek hoog op. Ik besloot
deze hoogte weg te graven, zoodat de grond daar laag zou af-
loopen. Hieraan begon ik weer met veel moeite; maar
wie vraagt naar moeite bij het vooruitzicht op zijn bevrijding?
Maar toen deze moeilijkheid uit den weg geruimd was, was er
slechts één bezwaar overwonnen, want ik kon de kano even min
bewegen als vroeger de andere boot.
Ik mat daarop den afstand, en daar ik de kano niet naar het
water kon brengen, besloot ik het water naar de kano te brengen,
door een kanaal te graven tot aan de plaats, waar zij lag. Ik
begon ook hieraan, maar toen ik nu eens narekende hoe diep en
breed ik dit moest graven, hoe ik de aarde er uit moest werken,
vond ik, dat bij het aantal handen, waarover ik beschikken kon,
te weten mijn eigene twee, er tien of twaalf jaren zouden ver-
loopen eer ik dit kon volbrengen; want de kust lag hoog, zoo-
dat ik aan het einde twintig voet diep had moeten graven.
Hoewel met grooten weerzin, moest ik dus eindelijk mijn plan
opgeven. Dit griefde mij bitter, en nu zag ik te laat in hoe dwaas
het is een werk te beginnen, zonder eerst te bedenken, of wij
in staat zijn het te volvoeren.
Midden in dit werk was ik, toen het vierde jaar van mijn ver-
blijf alhier eindigde, en ik bracht dien dag evenzeer in gebeden
door als de vorige, en met gelijke vertroosting; want door een
gestadige beoefening van Gods Woord, en ondersteund door Gods
genade, had ik thans geheel andere begrippen dan te voren. Ik
beschouwde nu de wereld als een afgelegen oord, als iets waar-
mede ik niets te maken, waarvan ik niets te verwachten had, en
waarnaar ik waarschijnlijk niet verlangde. Kortom, daar ik er
waarschijnlijk nimmer weder iets mede te maken zou hebben,
beschouwde ik de wereld gelijk ik dacht, dat wij die wellicht hier
namaak zullen beschouwen, namelijk: als een plaats, waarin ik
geleefd, doch die ik thans verlaten had.
Geheele uren, ja geheele dagen bracht ik aldus door met mij
op het levendigst voor te stellen, hoe ik had moeten handelen,
als ik niets uit het schip had kunnen halen; hoe ik geen ander
voedsel dan visch en schildpadden had gekregen, of liever, daar
het lang duurde eer ik die vond, hoe ik ook voor dien tijd van
honger had moeten sterven, of zoo niet, hoe ik dan als een wilde
had moeten leven, en zoo ik bij toeval mij van een geit of een
visch meester had gemaakt, hoe ik die niet had kunnen afhalen,
maar met mijne tanden het vleesch van de beenen had moeten
afknagen en als een beest vaneen scheuren.
Deze gedachten deden mij de goedheid der Voorzienigheid je-
gens mij beseffen en mij dankbaar zijn voor mijn tegenwoordigen
toestand, met al zijn gevaren en ongemakken ; en ik moet dus
ook dit ernstig ter overweging aanbevelen aan hen, die in hunne
ellende zeggen: „Is er eenige droefenis als de mijne ?" Laat hen
bedenken hoe veel erger sommige lieden er aan toe zijn, en zij
zelven zouden zijn, indien de Voorzienigheid dit gewild had.
Deze overwegingen maakten mij niet alleen onderworpen aan
den wil van God, in mijn tegenwoordigen toestand, maar zelfs
oprecht dankbaar daarvoor. Ik bedacht, dat ik, die nog in leven
was, mij niet mocht beklagen, daar ik geenszins de rechtmatige
straf voor mijne zonden had ontvangen; maar dat ik mij dage-
lijks verheugen en dankbaar zijn moest voor dat dagelijksch
brood, dat mij als door een wonder geschonken was, een won-
der even groot, als dat van de voeding door de raven van den
Profeet Elia, of liever door een reeks van wonderen. Ik bedacht,
dat ik van al de onbewoonde plaatsen op de wereld, geen plaats
kon bedenken, waar ik gunstiger omstandigheden had kunnen
aantreffen. Ik was aan den eenen kant van alle menschelijk ge-
zelschap beroofd, hetgeen mij een groote droefheid was, maar
aan den anderen kant werd mijn leven niet bedreigd door ver-
scheurende dieren; er waren geen venijnige dieren of giftige
planten, geen Wilden om mij te slachten. Kortom, ofschoon mijn
leven aan den eenen kant zeer treurig was, was het aan den
anderen kant gezegend; zoo ik slechts een recht besef had van
Gods goedheid en zorg voor mij, en hieruit mijn dagelijksche ver-
troosting putte. Toen ik deze dingen goed inzag, was ik niet
meer ter nedergeslagen.
Mijn kleederen begonnen jammerlijk te verslijten. Ik had geen
linnen meer dan eenige oude hemden, die ik in de kisten van
andere matrozen had gevonden, en die ik zorgvuldig bewaarde,
omdat ik dikwijls niets anders dragen kon dan een hemd, en het
was een groot geluk voor mij, dat er bij de matrozen-kleederen
ongeveer drie dozijn hemden waren.
Ik heb reeds gezegd, dat ik de huiden van al de viervoetige
beesten, die ik gedood had, bewaard, en met eenige stokken in
de zon had uitgespannen, waardoor sommigen zoo hard geworden
waren, dat zij bijna onbruikbaar waren; van andere echter had
ik veel nut. Het eerste wat ik daarvan maakte was eene groote
muts met het haar naar buiten, opdat de regen er langs zou
loopen. Dit ging zóó goed, dat ik een geheel stel kleederen van
deze huiden maakte; namelijk eene buis en broek, aan de knieën
open en zeer ruim, want zij moesten mij eer koel houden dan
verwarmen. Ik moet bekennen, dat zij er jammerlijk uitzagen en
dat, ofschoon een slechte timmerman, ik nog tienmaal slechter
snijder was. Echter kwamen zij mij zeer goed te stade, en als ik
in den regen liep, bleef ik volkomen droog, omdat er geen regen
doordrong.
Daarna besteedde ik veel tijd en arbeid, om mij een zonne-
scherm te maken, en bedekte het met huiden, met het haar naar
buiten, zoo dat de regen er goed afliep; en het weerde de zon
zóó goed af, dat ik thans veel beter in het warmste weder, dan
vroeger in het koelste kon uitgaan. Als ik mijn scherm niet noo-
dig had, droeg ik het dichtgeslagen onder mijn arm.
Aldus leefde ik zeer rustig, mijn geest was zeer bedaard, door-
dien ik mij geheel aan Gods wil onderworpen, en aan Zijne voor-
zienigheid toevertrouwd had. Hierdoor leefde ik beter dan in de
maatschappij, want als i k naar verkeering met menschen ver-
langde, dan vroeg ik mij zelven af, of aldus met mij zelven en
naar ik hoopte, in mijne gebeden, met mijn Schepper te verkee-
ren, niet beter was, dan de grootste genietingen van den omgang
met anderen in de wereld?
87
HOOFDSTUK XV.
Hij vervaardigt een kleinere Kano, waarin hij be-
proeft, om in den omtrek van het eiland te kruisen.
— Gevaarlijke toestand op zee. — Hij keert terug.
Ik kan niet zeggen, dat mij na dien tijd, vijf jaren lang, iets
buitengewoons gebeurde, ik leefde op dezelfde wijze en op de-
zelfde plaats voort. Hoofdzakelijk hield ik mij bezig, behalve met
mijn jaarlijkschen arbeid van graan en rijst te teelen, en mijn
druiven te drogen, waarvan ik altijd voor een jaar in voorraad
had; ik zeg: behalve dezen arbeid en mijn dagelijksch uitgaan met
mijn geweer, had ik ondernomen een kano te maken, die ik ten
laatste voltooid had; zoodat ik die, door er een kanaal van zes
voet wijd en vier voet diep voor te delven, een halve mijl ver, in
de kreek bracht.
Toen eindelijk mijn kleine prauw voltooid was, beantwoordde
hare grootte echter volstrekt niet aan het doel, dat ik beoogde
toen ik de groote maakte; ik meen, van er mede naar het vaste
land over te steken, waar dit ongeveer veertig (Eng.) mijlen ver
af lag. De kleinheid van mijn boot droeg er ook toe bij, aan dat
voornemen een einde te maken, en eindelijk dacht ik er niet
meer aan. Maar daar ik nu een boot had, vatte ik thans het
voornemen op een reis rondom mijn eLand te maken. Ik was,
gelijk ik verhaald heb, toen ik het eiland dwars doorgetrokken
was, op een plaats aan de andere zijde geweest, en mijne op dien
tocht gemaakte ontdekkingen, maakten mij zeer verlangend ook
de andere deelen der kust te zien, en nu ik een boot had, maalde
het denkbeeld om het eiland rond te varen, mij den geheelen
dag door het hoofd.
Het was den 6 November, in het zesde jaar mijner regeering
of van mijn gevangenschap, zooals men hct noemen wil, dat
ik op deze reis onder zeil ging. Ik vond dat de reis veel verder
was dan ik verwacht had, want ofschoon het eiland op zich zelf
niet zoo groot was, vond ik, toen ik aan de oostzijde kwam, een
groot rif van klippen, dat zich ongeveer twee mijlen ver in zee
uitstrekte, sommige waren boven water, andere blind; en achter
deze strekte een droge zandbank zich nog een mijl verder
uit, zoodat ik verplicht was een groot eind in zee te steken, om
deze kaap te omzeilen.
Toen ik dit rif het eerst ontdekte, stond ik op het punt, mijn
onderneming op te geven en terug te keeren, daar ik niet wist
hoe ver ik genoodzaakt zou zijn in zee te gaan, en bovenal hoe
ik zou terugkeeren, dus ging ik voor anker liggen, want ik had
van een gebroken dreg, die ik uit het schip gehaald had, een
soort van anker gemaakt. Na mijn boot goed vastgelegd te heb-
ben, nam ik mijn geweer en stapte aan land, waar ik op een heu-
vel klom, waarvan ik dacht, die kaap te kunnen overzien, en
waar ik hare geheele uitgestrektheid waarnam, en besloot het
te wagen.
Toen ik van den heuvel, waarop ik stond, de zee overzag,
bespeurde ik een sterke, ja een allergeweldigste strooming, die
oostelijk liep, en zelfs dicht langs het rif heen; en ik nam dit te
nauwkeuriger op, omdat ik inzag dat er eenig gevaar bestond,
dat als ik in deze strooming geraakte, ik door hare hevigheid
zeewaarts kon gesleept worden, zonder dat ik het eiland weder
zou kunnen bereiken. En waarlijk, als ik niet eerst op den heu-
vel was geklommen, geloof ik, dat die ook zou gebeurd zijn,
want aan de andere zijde was dezelfde strooming, behalve, dat
die op een verderen afstand liep, en dicht onder de kust liep een
sterke tegenstrooming, zoodat ik niets te doen had dan slechts
buiten de eerste strooming te blijven, en ik zou ongetwijfeld
naar de kust teruggevoerd worden.
Ik bleef echter twee dagen voor anker liggen, omdat de wind
die vrij stevig was (uit het O. Z. O., en dus juist tegen de ge-
zegde strooming inblies), op dat punt een zware branding maakte,
zoodat het wegens de branding niet veilig voor mij was, al te
dicht bij de kust te houden, en niet al te ver af, wegens de
strooming.
Den derden dag was des morgens de zee stil, daar de wind ge-
durende den nacht was gaan liggen, en ik waagde den tocht;
maar het volgende is een les voor alle onbedreven loodsen.
Nauwelijks was ik aan het rif, zelfs nog geen bootslengte van
den wal, of ik bevond mij in zeer diep water, en een strooming,
die als een molensluis liep. Deze sleepte mijn boot met zóóveel
geweld mede, dat ik, wat ik ook deed, haar niet aan den rand
der strooming kon houden, maar zij mij, naar ik bemerkte, al
verder en verder van de tegenstrooming, die aan mijn linkerhand
was, af sleep te. Er was geen wind genoeg om mij te helpen, en
wat ik met mijn riemen doen kon, beteekende niets. Ik begon
mij thans verloren te achten, want daar de strooming aan beide
kanten van het eiland was, wist ik dat zij op weinige mijlen af-
stands met elkander samentreffen moesten, en dan was ik on-
herroepelijk verloren. Ik zag ook geen mogelijkheid het te ver-
mijden, zoodat ik niets voor oogen had dan den dood. niet door
de zee, want die was kalm genoeg, maar van den dood door
honger. Ik had wel is waar, een schildpad, zoo groot als ik
maar optillen kon, aan het strand gevonden, en in de boot ge-
worpen, en ik had een groote kruik met zoet water, dat is te
zeggen een van mijn gebakken potten; maar wat zou mij dit
baten als ik in den uitgestrekten Oceaan gedreven werd, waarop
misschien duizend mijlen afstands, geen kust, geen vast land of
eiland was?
Het is nauwelijks mogelijk zich de ontroering te verbeelden,
waarin ik mij thans bevond, nu ik van mijn geliefd eiland (zoo
beschouwde ik het thans) op den wijden Oceaan was gedreven,
ongeveer twee mijlen ver, en zonder hoop het ooit weder te
zullen zien. Ik werkte echter hard, tot mijn kracht genoegzaam
uitgeput was, en hield mijn boot zooveel noordelijk, dat wil zeg-
gen naar den kant der strooming, waar de tegenstrooming lag,
als ik bij mogelijkheid kon. Tegen den middag meende ik een
windje in mijn gezicht te voelen, dat uit het Z. Z. O. kwam. Dit
beurde mijn moed een weinig op, vooral toen het een half uur
later een frissche koelte begon te waaien. Ik was thans op een
vreeselijken afstand van het eiland, en als er mistig weder was
opgekomen, was ik ook verloren geweest, want ik had geen
kompas aan boord, en zou nooit geweten hebben hoe ik naar
het eiland had moeten sturen, als ik het eens uit het gezicht had
verloren, maar daar het weder helder bleef, zette ik mijn mast
weder op en mijn zeil bij, en hield zoo veel noordelijk als ik kon,
om uit de strooming te geraken.
Juist toen ik mijn mast en zeil bijgezet, en er vaart in de
boot was gekomen, zag ik zelfs aan de helderheid van het water,
dat de strooming eenigszins veranderen moest; want waar de
strooming zoo sterk was, was het water dik; maar daar ik hier de
zee helder zag, bemerkte ik tevens dat de strooming afnam; en
thans vond ik tien minuten verder oostelijk, dat de zee op eenige
klippen brandde; de rotsen scheidden de strooming weder, de
voornaamste liep meer zuidelijk, en liet de klippen in het noord-
oosten ; de tweede, op de klippen stuitende, keerde met een zware
strooming weder naar het N. W. terug.
Hij, die aan den voet van het schavot genade krijgt, of die on-
verwachts van de opgeheven dolken van moordenaars gered wordt,
kan zich mijn tegenwoordige vreugde voorstellen, en hoe gretig
ik mijn boot in deze tegenstrooming bracht, hoe vroolijk ik, daar
de wind ook aanwakkerde, mijn zeil bijzette, en aldus door wind
en stroom naar het land aanhield. De stroom voerde mij omtrent
een mijl naar het land, maar ongeveer twee mijlen noordelijker dan
de andere strooming, die mij naar zee had gebracht. Toen ik dus
dicht bij het eiland was, bevond ik mij aan de noordkust, of juist
de tegenovergestelde zijde van die welke ik verlaten had.
Toen de stroom mij aldus meer dan een mijl ver had gebracht,
bemerkte ik dat hij ophield en mij niet verder hielp. Ik vond
echter, dat tusschen de twee groote stroomingen, namelijk, die
aan de zuidzijde, die mij naar zee gedreven had, en die aan de
noordzijde, het water ten westen van het eiland stil en zonder stroom
was, en daar de wind nog gunstig was, hield ik recht op het eiland
aan, hoewel niet met zoo veel spoed als vroeger.
Tegen vier uur des middags, toen ik nog ongeveer een mijl van
het land af was, trof ik het einde van het rif aan, dat de oorzaak
van mijn gevaar was, en zich zuidwaarts uitstrekte, en door de
strooming ook dien kant heen te brengen, een tegenstrooming noord-
waarts veroorzaakte, die zeer sterk, doch niet recht in mijn koers
liep, daar ik W. N. W. moest aanleggen. Met een goeden wind
kwam ik echter door deze strooming, en na verloop van een uur
was ik op een kwartier uurs afstand van het land, dat ik, daar
het effen water was, spoedig bereikte.
Toen ik aan wal was viel ik op mijne knieën, dankte God voor
mijn redding, en besloot alle denkbeeld van bevrijding door mijn
boot op te geven. Na mijn maaltijd gedaan te hebben met hetgeen
ik had, legde ik mijn boot vast in een kleinen inham, dien ik on-
der eenige boomen ontdekt had, en begaf mij daarop ter rust, daar
ik uitgeput was door de vermoeienissen der reis.
Ik was nu voor eenigen tijd verzadigd van tochtjes op zee, en
had verscheidene dagen genoeg te doen met te bedenken, in welk
gevaar ik geweest was. Het zou mij zeer aangenaam geweest zijn
als ik mijn boot weder aan de andere zijde van het eiland had
gehad, waar ik woonde; maar ik wist niet hoe ik haar daar zou
brengen. Ik kende de oostzijde van het eiland, waar langs ik ge-
komen was, thans te goed, om niet te weten dat ik niet wagen
kon, dien weg te nemen; mijn bloed verstijfde in mijn aderen als
ik er slechts aan dacht. Hoe het aan den anderen kant van het
eiland was, wist ik niet, maar onderstellende, dat daar de stroom
even hevig oostelijk tegen de kust aanliep, zou ik hetzelfde gevaar
loopen, om door den stroom medegesleept en tegen het eiland ge-
worpen te worden, als ik vroeger geloopen had, om er afgesleept
te worden. Deze gedachten deden mij tevreden zijn zonder boot,
ofschoon ik zooveel maanden had gewerkt om er een te maken,
en nog zoovele maanden om haar te water te brengen.
In deze gemoedsgesteldheid bleef ik bijna een jaar, een zeer rus-
tig leven leidende, en daar ik thans met mijn toestand verzoend
was en mij geheel aan den wil der Voorzienigheid onderworpen had,
begreep ik dat ik in alle opzichteu zeer gelukkig leefde, behalve
in het gemis aan gezelschap. Ik maakte mij in dien tijd bekwa-
mer in al die werktuigkundige verrichtingen, waartoe de nood mij
dwong, en ik geloof dat ik thans een zeer goed timmerman mocht
heeten; vooral als men in het oog houdt, hoe weinig gereedschap-
pen ik had. Bovendien bracht ik een onverwachte verbetering in
mijn aardewerk te weeg; hetgeen ik thans met een rad vervaar-
digde, dat ik oneindig beter en gemakkelijker vond, daar ik thans
de voorwerpen rond en van een goeden vorm maken kon, terwijl
het vroeger leelijke, onbehouwen dingen waren. Maar ik geloof niet
dat ik ooit hoovaardiger was op iets wat ik vervaardigd heb, of
mij meer over eenige uitvinding verheugd heb, dan toen ik in staat
was een tabakspijp te maken, en ofschoon het een leelijk wanvor-
mig ding, en even als mijn potten roodgebakken was, was ik er
toch zeer mede verheugd, want zij was hard en vast en ik kon
er uit rooken.
Ik begon thans te bemerken dat mijn buskruit zeer vermin-
derde, en dat ik dit gebrek nimmer zou kunnen aanvullen. Ik
begon er ernstig over na te denken, wat te doen als ik geen
kruit meer zou hebben, namelijk hoe ik dan van tijd tot tijd een
geit zou dooden. Ik had, gelijk ik verhaald heb, in het derdejaar
van mijn verblijf een jong geitje gevangen en tam gemaakt. Ik
had altijd gehoopt er een bok bij te zullen vangen; maar dit
mocht mij nimmer gelukken. Eindelijk werd mijn geit oud, en ik
kon het nimmer van mij verkrijgen haar te slachten, totdat zij
ten laatste van ouderdom stierf.
HOOFDSTUK XVI.
HU fokt een kudde geiten. — Zijn dagboek. — Zijn
huiselijke gewoonten en levenswijze.
— Toenemende welvaart.
Nu ik echter in het elfde jaar van mijn verblijf was, en mijn
kruit gelijk ik zeide, sterk verminderde, begon ik mij te bedenken
op een strik of val, om te zien of ik niet eenige geiten levend zou
kunnen vangen, vooral een geit met jongen wenschte ik. Ik maakte
te dien einde strikken, en ik geloof dat zij er meermalen in ver-
ward raakten, maar daar zij niet zeer sterk waren, omdat het mij
aan koord ontbrak, vond ik ze altijd aan stukken en het aas
opgegeten. Eindelijk besloot ik het met vallen te beproeven; ik
delfde dus verscheidene kuilen, op plaatsen waar ik opgemerkt
had dat de geiten gewoonlijk kwamen weiden, en op deze kuilen
plaatste ik horden, van mijn eigen maaksel ook, met een groote
zwaarte er op, en verscheidene malen plaatste ik hoopjes graan
en droge rijst er op, zonder den val te zetten, en ik kon ge-
makkelijk zien aan het spoor harer pooten, dat de geiten er in
geweest waren en het graan opgegeten hadden. Eindelijk zette ik
drie vallen op een nacht, en toen ik er den volgenden morgen bij
kwam, vond ik ze allen staan, en toch was het aas opgegeten en
weg. Dit was ontmoedigend, doch ik veranderde mijn vallen, en
om kort te gaan, toen ik er op een morgen naar ging zien, vond
ik in een kuil een ouden bok, en in een anderen twee geiten en
een bokje.
Wat ik met den ouden bok zou aanvangen, wist ik niet; hij
was zoo woest dat ik niet bij hem in den kuil dorst gaan; dat
wil zeggen om er hem levend uit te halen, wat eigenlijk mijn be-
doeling was. Ik had hem kunnen doodschieten, maar dat zou mij
niet gebaat hebben; dus liet ik hem er uit en hij liep weg als of
hij dol was ; daarop ging ik naar de drie geiten, en bond die een
voor een met strikken vast en bracht ze niet zonder moeite naar
huis. Het duurde lang voor zij wilden eten, maar door haar eenig
rijp graan voor te werpen, haalde ik ze er toe over, en zij begonnen
tam te worden. En nu begreep ik, dat als ik mij zelven met geiten-
vleesch wilde voeden, wanneer mijn kruit en lood op zou zijn,
het eenigste middel hiertoe was eenige tamme aan te fokken,
wanneer ik ze misschien, als een schaapskudde rondom mijn woning
zou kunnen laten weiden.
Ik begreep echter daarbij dat ik de tammen van de wilden
moest afgescheiden houden, want anders zouden zij onder het op-
groeien altijd wild worden. De eenigste weg hiertoe was het af-
perken van een stuk land met een heining of met paalwerk, opdat
zij zóódanig afgesloten waren, dat die er binnen waren er niet
uit, en die er buiten waren er niet in konden komen.
Doch dit was niet alles, want niet alleen dat ik nu als ik het
verlangde geitenvleesch had, maar ik had ook melk, iets waaraan
ik in den beginne zelfs niet gedacht had, en dat later mij een
aangename verrassing was, want ik had soms tien of twaalf pinten
melk per dag; en daar de natuur als zij ons iets schenkt, ons ge-
woonlijk het ook leert gebruiken, zoo bracht ik het eindelijk zoo
ver, hoewel ik nimmer een koe of geit gemolken had, noch boter
of kaas ooit had zien maken, dat ik, hoewel na vele mislukte
proeven, eindelijk boter en kaas maakte, en er naderhand nimmer
gebrek aan had. Hoe genadig kan toch onze Schepper zijne schep-
selen behandelen, zelfs in omstandigheden, waar zij door de onover-
komelijkste rampen getroffen schijnen! Hoe kan Hij onzen bitter-
sten toestand verzachten, en ons reden geven, Hem zelfs in den
diepsten kerker te loven! Welk een tafel was thans voor mij ge-
spreid in een wildernis, waarin ik in den beginne niets dan den
hongerdood voor oogen zag!
De ernstige mensch zou gelachen hebben, als hij mij met mijn
huisgezin aan tafel had zien zitten. In de eerste plaats was er zijne
majesteit, de onbeperkte gebieder van het geheele eiland, de heer
over leven en dood van alle schepselen daarop. Ik kon al mijne
onderdanen gevangen zetten, ter dood brengen of genade schenken,
naar ik zulks goed vond, en ik had voor geene rebellie onder hen
te vreezen. Ik at, als een koning, geheel alleen, omringd door al
mijne dienaren! Mijn papegaai, als mijn gunsteling, had alleen
het recht tot mij het woord te voeren; mijn hond, die nu oud
en afgeleefd was, en zijn geslacht niet had kunnen voortplanten,
zat altijd aan mijn rechterhand, en twee katten, een aan weers-
zijden van de tafel, verwachtten nu en dan een stuk uit mijn
hand, als een blijk van hooge gunst.
Maar zoo iemand een mensch ontmoet had, zoo uitgerust als ik,
zou hij doodelijk verschrikt, of in lachen uitgebarsten zijn. Ik
lachte dikwijls als ik mij zelf bezag, en dacht hoe men zou opzien,
als ik zoo eens door Yorkshire trok. Luister slechts hoe ik er uitzag.
Ik had een groote, hooge, onbehouwen muts op, van geiten-
vellen, met een klep van achteren, zoowel voor het branden van
de zon, als opdat de regen niet in mijn hals zou loopen, want in
dit klimaat is niets nadeeliger dan dat de regen onder iemands
kleederen en op de huid komt.
Ik droeg een kort buis van geitenvellen, die mij tot halverwege
de knieën kwam, en een broek, die tot over de knieën hing, van
de huid van een ouden bok gemaakt, wiens haar zoolang was dat
het mij tot aan de voet reikte. Ik had geen kousen of schoenen
maar een paar laarzen gemaakt, die ik om mijne beenen sloeg en
vastreeg, maar van een allerleelijkst maaksel, zooals eigenlijk mijn
geheele kleeding was.
Ik had een breeden gordel van gedroogd geitenvel, dien ik met
een paar riempjes samenbond, en aan weerszijden daarvan, in
plaats van een ponjaard of dolk, aan den eenen kant een zaag,
aan den anderen een bijl hangen. Nog een andere band, maar zoo
breed niet, hing over mijn schouder, en onder mijn linkerarm,
hingen een paar zakjes, ook van geitenvel gemaakt; in het eene
was kruit, in het andere hagel. Op mijn mg droeg ik een mand,
op mijn schouder een geweer, en boven mijn hoofd, een groot,
leelijk, vuil, geitenvellen zonnescherm, dat ik na mijn geweer het
allerminst missen kon. Mijn gelaat was echter niet zoo bruin als
men wel had kunnen verwachten van iemand, die zich nooit daar-
voor in acht genomen, — en tien of twaalf jaren tusschen de
keerkringen geleefd had. Mijn baard had ik eens meer dan een
voet lang laten groeien; maar daar ik genoeg scharen en scheer-
messen had, hield ik dien gewoonlijk kort, met uitzondering van
een paar knevels, zooals ik eenige Turken te Salé heb zien dragen,
(want de Mooren deden dit niet). Deze knevels waren wel niet
lang genoeg om er mijn muts aan te hangen, maar zouden toch in
Engeland monsterachtig genoemd zijn geworden.
Men moet in het oog houden, dat ik nu als het ware, twee
plantages op het eiland had. De eerste was mijn tent of kasteel,
met het paalwerk er omheen, en de kelder er achter, onder de
rots, welken laatste ik in verschillende kelders had afgeschoten.
De eene, die de grootste en droogste was, die een uitgang had
buiten mijn muur, namelijk waar die aan de rots stiet, stond vol
met groote aarden potten en met veertien of vijftien groote man-
den, waarin ik mijn koren en rijst bewaarde.
De muur had ik, gelijk ik gezegd heb, met takken omzet, die
allen tot boomen opgroeiden, en thans zóó zwaar geworden wa-
ren, dat niemand daardoorheen mijn woning had kunnen ontdek-
ken. Nabij deze woning, doch een weinig meer landwaarts in en
in lager grond, lagen mijn twee graanakkers, die ik behoorlijk
bebouwde, en die mij jaarlijks goeden oogst opleverden. Als ik
meer graan had willen hebben, had ik geschikte stukken grond,
daarnaast liggen.
Bovendien had ik mijn buitenplaats, en daar thans ook een
tamelijke plantage. Vooreerst had ik mijn priëel, gelijk ik het
noemde, dat uit een ronde heining bestond, die ik altijd op de-
zelfde hoogte hield, met een ladder in het midden. Ik hield de
boomen, waaruit het bestond, altijd zóó, dat zij zich wijd uit-
spreidden en een alleraangenaamste schaduw opleverden. Midden
hierin stond mijn tent, een stuk zeildoek over palen uitgespreid,
en die nimmer eenig herstel noodig had, en hieronder had ik een
legerstede van dierenhuiden gemaakt, met een deken en een jas,
beide uit het schip gered. Als ik gelegenheid had mij van mijn
woning te verwijderen, dan ging ik mijne buitenplaats betrekken.
HOOFDSTUK XVII.
Onverwacht verschijnsel en oorzaak van bezorgd-
heid. — Hij versterkt zijn verblijf.
Op zekeren dag, tegen den middag, ging ik naar mijn boot,
maar stond niet weinig verbaasd, toen ik duidelijk op het zand
den indruk van een naakten menschenvoet zag. Ik stond als
van den donder getroffen, als of ik een geest gezien had. Ik luis-
terde, ik zag in het rond. maar hoorde noch zag iets. Ik ging
op een hoogte om verder te kunnen zien, ik ging het strand op
en neder, maar zag geen anderen indruk dan dien enkelen voet.
Weer ging ik er heen om te zien, of er ook meer waren, of dat
het slechts verbeelding van mij was; maar het was de volmaak-
ste indruk van een voet, de teenen, de hiel en alles; hoe die
daar kwam kon ik volstrekt niet begrijpen. Maar na ontelbare
gissingen, ging ik geheel verward en buiten mij zelven naar huis
terug; zonder dat ik, gelijk men zegt, den grond onder mijne
voeten voelde, terwijl ik bij elke schrede omkeek, en iederen ge-
knotten boomstam voor een mensch aanzag. Het is niet te be-
schrijven wat ik mij niet al verbeeldde, en welke buitensporige
denkbeelden niet al bij mij opkwamen.
Toen ik aan mijn kasteel kwam, gelijk ik het na dien tijd altijd
noemde, vloog ik naar binnen alsof ik vervolgd werd; ik weet
zelfs niet of ik met de ladder of door het gat in de rots, dat ik
mijn deur noemde, er in ging, maar nimmer vloog een verschrikte
haas of gejaagde vos met meer schrik naar zijn hol, dan ik naar
mijn schuilplaats. Hoe meer ik er over dacht, des te schrikke-
lijker beelden stelde mijn verbeelding mij voor oogen.
Eindelijk besloot ik, dat het een van de Wilden van het vaste-
land aan de overzijde moest geweest zijn, die op zee met hunne
kano door strooming of tegenwind, op het eiland gedreven, maar
weder in zee gestoken waren, als zijnde wellicht even afkeerig van
een verblijf daarop, als ik van een bezoek van hen.
Toen mij dit inviel, achtte ik mij gelukkig, dat ik in dien
tijd daar niet geweest was, noch zij mijn boot gezien hadden,

_\btftftir:i
waaruit zij begrepen konden hebben, dat het eiland bewoond was,
en daarnaar onderzocht zouden hebben. Nu vreesde ik, dat zij
mijn boot gevonden zouden hebben, en in dat geval in groot aan-
tal zouden terugkomen, om mij op te eten; en al vonden zij mij
niet, zouden zij toch mijn heining en al mijn graan vernielen,
mijn kudde stelen, en ik zou ten laatste van honger moeten om-
komen.
Aldus verbande de vrees al dat vertrouwen op God, dat ge-
grond was op de vele bewijzen Zijner goedheid jegens mij; als of
Hij, die mij tot hiertoe zoo wonderdadig gespijsd had, niet door
Zijne macht, ook den mij geschonken voorraad kon beschermen.
Ik verweet mij thans mijn luiheid, dat ik niet meer koren had
gezaaid, dat ik voor een jaar zou genoeg hebben, als of het te
veld staande niet door eenig toeval kon te loor gaan; en deze be-
denking achtte ik zóó gegrond, dat ik besloot in het vervolg altijd
voor twee of drie jaar koren in voorraad te hebben, om wat er
ook gebeuren mocht, niet door broodgebrek te sterven.
Te midden van al deze vrees, vermoedens en gedachten kwam
het eens bij mij op, dat het alles wel verbeelding van mij zelven
kon geweest zijn, en dat het mijn eigen voetstap was geweest,
dien ik uit de boot komende, in het zand had gedrukt. Dit beurde
mij wel op, en ik trachtte mij te overreden, dat het alls verbeel-
ding was geweest, en mijn eigen voetstap, want ik had even goed
langs dien kant van de boot, als de andere zijde kunnen gaan. Ik be-
dacht, dat ik geenszins zeker was, welken weg ik gegaan was, en
dat als het zoo was, ik even zot was geweest, als die dwazen, die
hun eigen schaduw voor een spook of geest aanzien, en daarvoor
vreezen.
Toen begon ik wat moed te scheppen en weder uit te gaan. Drie
dagen en drie nachten had ik mijn kasteel niet verlaten, zoodat
ik reeds gebrek aan levensmiddelen begon te krijgen ; want ik had
niets bij mij, dan eenige gebakken koeken en wat water. Ook wist
ik, dat mijn geiten gemolken moesten worden, dat gewoonlijk mijn
avonduitspanning was, en de arme dieren moesten er veel onge-
mak van hebben. Onk droogde de melk bij eenige er van bijna
geheel op, en velen hadden er van geleden. Ik begon mij dus op
te beuren met de gedachte, dat ik den afdruk van mijn eigen voet
gezien had, en dus voor mijn eigen schim bang was, en ging we-
der uit om mijne geiten te melken. Maar zoo men mij gezien had,
ROKINSON CRDSOK. 7
hoe vreesachtig ik liep, hoe dikwijls ik omkeek, hoe ik nu en dan
zelfs op het punt stond mijn mand neder te werpen en op den
loop te gaan, zou iedereen gedacht hebben, dat mijn geweten door
het een of ander verontrust was, of dat ik, gelijk inderdaad zoo
was, kert geleden doodelijk verschrikt was. Toen ik echter twee
of drie dagen uitgegaan was en niets had gezien, begon ik wat
moediger te worden, en te begrijpen, dat mijn verbeelding mij dien
schrik had veroorzaakt, Ik kon echter mij zelven hiervan niet ge-
heel overtuigen, dus besloot ik naar het strand te gaan, om dien
voetstap met den mijne te vergelijken. Toen ik echter op de plaats
kwam, bleek het mij duidelijk, dat ik daar bij het vast leggen van
de boot niet geweest was. Ten tweede was de voet veel grooter en
breeder dan de mijne. Dit alles deed mijn angst weder stijgen, zoo-
dat ik klappertandde als of ik de koorts had, en naar huis ging,
in het vaste geloof, dat een of meer menschen aan den wal waren
geweest, kortom, dat het eiland bewoond was, en ik onverhoeds
overvallen kon worden. Welken weg ik thans moest inslaan om mij
te beveiligen, wist ik niet.
Welke dwaze denkbeelden boezemt de vrees ons in! Hij be-
rooft ons van het gebruik dier middelen, die ons verstand ons
leert. Het eerste, wat ik bedacht, was al mijne heiningen omver
te werpen, mijn tamme vee in het bosch te jagen, opdat de vij-
and het niet zien zou, en niet verlangen meer soortelijke buit te
maken; vervolgens mijn twee graanvelden om te spitten, opdat
het vinden van het graan hen niet zou overhalen het eiland meer-
malen te bezoeken, en eindelijk mijn buitenplaats en tent te
slechten, opdat zij geenerlei blijk van bewoners zouden vinden,
en hierdoor lust verkrijgen, die te zoeken.
Dit alles bedacht ik in den nacht, nadat ik weder tehuis ge-
komen was, toen mijn angst nog allerlevendigst was. De vrees
voor het gevaar verwekt waarlijk tienduizend maal meer schrik,
dan het gevaar zelf, *als wij dit zien, en de angst voor eenig kwaad
drukt ons veel meer, dan het onheil zelf. Het ergste was, dat ik
thans niet geschraagd werd door die vrome berusting in Gods
wil, die ik gehoopt had altijd te zullen behouden. Mij dacht ik
was evenals Saul, die niet alleen klaagde, dat de Filistijnen hem
bedrogen, maar óók, dat God hem verlaten had, want ik koos
niet den waren weg tot gerustheid, door God in mijn bedrukt-
heid aan te roepen, en gelijk vroeger, mijn verdediging en be-
vrijding van hem te verwachten. Zoo ik dit gedaan had, zou ik
dit nieuwe ongeval moediger en meer getroost hebben gedragen.
Mijn onrust hield mij den geheelen nacht wakker, doch tegen
den morgen viel ik van vermoeienis, in een diepen slaap, en toen
ik wakker werd was ik veel kalmer dan den vorigen dag.
Nu begon het mij te spijten, dat ik mijn kelder zoo wijd uit-
gegraven had, dat hij met een deur buiten de rots uitkwam. Na
rijp nadenken besloot ik mij een tweede verschansing te ma-
ken, even zoo in een halven cirkel, op een afstand van den
muur, juist waar ik, twaalf jaren geleden, een dubbele rij boo-
men had geplant. De boomen waren zoo dicht bijeen gezet, dat
ik er slechts eenige palen tusschen behoefde te slaan ter meer-
dere stevigheid, en dan was mijn muur spoedig voltooid. Ik had
dus een dubbelen muur, en de buitenste was opgevuld met stuk-
ken oud hout, oud touw, en al wat ik ter versterking geschikt
achtte. Ik maakte er zeven gaten in, waar ik mijn arm door
kon steken. Van binnen bracht ik er tot tien voet aarde tegen
aan, die ik uit mijn kelder haalde en vast trapte. Door de zeven
gaten stak ik de trompen der geweren, waarvan ik, gelijk ik ge-
zegd heb, zeven uit het schip had gehaald. Ik zette deze vast
op een soort stellage, zoodat ik ze alle zeven in een paar minu-
ten kon afschieten. Menige maand werkte ik hieraan hard, en
achtte me niet veilig voor het af was.
Daarna beplantte ik den grond, op een grooten afstand, met
zooveel stekken van die soort van wilgenhout, als er slechts groei-
en konden, en ik geloof wel twintigduizend. Ik liet een vrij groote
ruimte tusschen deze en mijn muur, om een gezicht op den vij-
and te hebben, en opdat deze geen beschutting daarvan zou heb-
ben. Twee jaren later was ik door dicht kreupelhout omgeven,
en vier jaar later had ik voor mijn kasteel zulk een dicht bosch,
dat het waarlijk ondoordringbaar was, en niemand zich ooit zou
verbeeld hebben, dat er iets, laat staan een woning achter was.
Ik had geen uitgang aan mijn kasteel gelaten, maar ging er
met twee ladders in en uit. Eén zette ik tegen de rots, waar-
mede ik op een plek kwam waar ik den anderen kon zetten, en
als ik hem eens achter mij weggehaald had, kon niemand mij zon-
der levensgevaar genaken, en dan was hij nog slechts aan de bui-
tenzijde van mijn buitensten muur.
Aldus nam ik alle maatregelen, die de voorzienigheid mij tot
mijn beveiliging kon aan de hand doen, en men zal zien, dat zij
niet geheel onverstandig waren, ofschoon ik te dier tijd niets meer
voorzag dat wat mijn vrees mijn voorspiegelde.
Intusschen verwaarloosde ik geenszins mijn overige bezighe-
den, want ik was zeer bezorgd voor mijn kudde geiten; deze
toch leverden mij niet alleen thans spijs op, zonder dat ik mijn
kruid of lood behoefde te verspillen, maar zij onthieven mij ook
van de vermoeienis der jacht op de wilden, en ik wilde ongaarne
dit groote voordeel verliezen, en eerst weder eenige te moeten
tam maken.
Om dit te verhoeden zag ik na rijpe overweging, slechts twee
middelen ; het eerste was een andere onderaardsche grot te del-
ven, en ze daar alle avonden in te drijven ; en het andere bestond
in het afperken van twee of drie verschillende stukjes land, ver
van elkander en zoo verborgen als ik vinden kon, in elke waar-
van ik een half dozijn jonge geiten kon houden, zoodat, als de
groote kudde eenig ongeluk overkwam, ik die gemakkelijk weder
kon aanvullen. Dit laatste middel, hoe moeilijk ook, achtte ik
het verstandigst, en begon er dadelijk aan.
Eerst zocht ik uit de verborgenste plaatsen van het eiland, een
dat mij het geschiktste voorkwam. Het was een kleine, vochtige
plek gronds, midden tusschen dicht geboomte, waar ik, bij mijn
eerste tocht door het eiland, zelf verdwaalde. Daar ontdekte ik drie
morgen ongeveer, die zóó door geboomte omringd waren, dat dit
haast een natuurlijke heining vormde; althans kostte het maken
van een, mij daar veel minder arbeid dan bij de andere het ge-
val was geweest.
Binnen een maand had ik die geheel omheind, zoodat mijn
kudde, die thans makker was dan men wel denken zou, daar thans
veilig genoeg was. Ik bracht er dadelijk tien geiten en twee bok-
ken heen, en bleef vervolgens de omheining versterken, tot zij zoo
sterk was als de vorige; doch dit deed ik meer op mijn gemak.
Al deze arbeid was alleen ontstaan uit de vrees, die de afdruk
van een menschenvoet bij mij verwekt had; want tot hiertoe
had ik nog geen menschelijk wezen het eiland zien naderen; en
thans had deze ongerustheid mij twee jaren lang het leven ver-
bitterd, gelijk iedereen gelooven zal, die weet wat het is, in
voortdurenden angst te leven.
Na aldus een deel mijner kudde in veiligheid gebracht te heb-
TOI —
ben, ging ik het geheele eiland door om nog een verborgen plek
te zoeken, voor een tweede bewaarplaats. Ik kwam hierbij verder
aan de westzijde van het eiland dan ik ooit geweest was, en zee-
waarts kijkende, meende ik op verren afstand een groote boot te
zien. Ik had in een der geredde matrozenkisten een paar kijkers
gevonden, maar geen daarvan bij mij, en het voorwerp was zóó
ver af, dat ik niet wist wat ik er van maken zou, ofschoon ik er
mij half blind op tuurde.
Toen ik den heuvel opging verloor ik het voorwerp uit het ge-
zicht, en gaf het dus op, maar besloot nimmer weder uit te gaan
zonder een kijker bij mij. Toen ik den heuvel af, en op de west-
zijde van het eiland was gekomen, waar ik nog nimmer geweest
was, zag ik duidelijk dat het spoor van een menschenvoet hier
niet zoo buitengewoon was als ik mij verbeeld had, maar dat het
een bizondere bestiering der Voorzienigheid was geweest, dat ik op
een deel des eiland was geworpen, waar de Wilden nimmer kwa-
men. Indien ik hier vroeger gekomen was, had ik ingezien, dat
de kano's, die wat ver in zee geraakt waren, dit eiland dikwijls
aandeden, om daar te. overnachten. Ook na in hunne kano's ge-
vochten en gevangenen gemaakt te hebben, brachten zij die vol-
gens hunne gewoonte hierheen, om ze te slachten en op te eten,
daar het bijna allen hier kannibalen waren. Ik zal in het vervolg
hierover meer spreken.
HOOFDSTUK XVIII.
Voorzorgsmaatregelen tegen overvalling. — Robinson
komt tot de ontdekking, dat zijn eiland door kani-
balen (menscheneters) bezocht is geworden.
Toen ik, gelijk ik zeide, aan het westeinde van het eiland kwam,
stond ik van schrik en afschuw als verplet; daar ik het strand
met hersenpannen, handen, voeten en ander gebeente van men-
schen bedekt zag. Ik ontdekte een plek waar een vuur gebrand
had, en een kuil in den grond rondom liep, waar ongetwij-
feld de ellendelingen bij hun afschuwelijk feest gegeten hadden.
Dit schouwspel trof mij zóó geweldig dat ik een poos om mijn
eigen gevaar niet dacht. Mijn geest was geheel vervuld met de
gedachte aan zulke helsche barbaarscheid, en den afschuw voor
zulk een ontaarding van alle menschelijk gevoel, waarvan ik vroe-
ger wel gehoord, maar dat ik nimmer zoo van nabij had gezien.
Toen ik een weinig van dat gedeelte des eilands af was, stond
ik een poos als verplet, en daarna dankte ik God, met de uiter-
ste aandoening en onder een vloed van tranen, dat Hij mij in een
werelddeel had doen geboren worden, waardoor ik van zulke af-
schuwelijke wezens onderscheiden was, en dat, ofschoon ik mijn
tegenwoordigen toestand zeer ongelukkig had geacht, ik meer re-
den tot dankbaarheid dan tot klagen had, en bovenal, dat ik ver-
troost was door de hoop op Gods genade, een geluk, dat verreweg
opwoog tegen al de ellende, die ik ondergaan had, of nog kon
ondergaan. Al dien tijd zag ik zelfs niet naar mijn boot om ; want
ik kon er niet aan denken de andere boot het eiland om te
brengen, uit vrees, dat ik op zee eenige dier wezens ontmoeten
mocht; want ik wist wat mijn lot zou zijn, als ik in hunne
handen zou vallen.
Mettertijd echter en door het bewustzijn, dat ik geen gevaar
liep om door dit volk ontdekt te worden, begon mijn ongerust-
heid te slijten, en mijn leven zoo kalm als vroeger te worden;
met dit onderscheid, dat ik behoedzamer was, en meer rondkeek
of een hunner mij ook ontdekken kon. Ik geloof, dat ik in geen
twee jaren mijn geweer afschoot, ofschoon ik nimmer zonder
uitging, en hovendien altijd in mijn gordel twee of drie pistolen
droeg, die ik uit het schip gered had; ook sleep ik een van de
groote messen, die ik uit het schip gehaald had, en stak dit
ook in mijn gordel, maar zonder scheede.
Somtijds wilde ik een hol graven onder de plaats waar zij hun
vuur aanlegden, en dat met vijf of zes pond buskruit vullen,
dat als zij hun vuur ontstoken hadden, hen allen in de lucht
zou doen vliegen. Maar in de eerste plaats wilde ik ongaarne
zooveel kruit verspillen, waarvan ik thans nog slechts een vat
had. Ook was ik niet zeker, dat het op zijn tijd ontvlammen zou,
en misschien zau het hen slechts wat aarde om de ooren doen
vliegen, maar niet genoeg verschrikken, om hen de plaats te doen
verlaten. Op een anderen tijd wilde ik met mijn drie geweren,
allen dubbel geladen, in hinderlaag gaan liggen, en als zij midden
in hun bloeddorstig werk waren, op hen vuur geven; ik was ze-
ker, twee of drie hunner met elk schot te dooden of te kwetsen,
en ik twijfelde niet, of met behulp van mijn sabel, zou ik ze
allen ombrengen, al waren er twintig. Eenige weken lang speel-
de dit mij zóó door het hoofd, dat ik er des nachts soms van
droomde.
Ik dreef dit zóó ver, dat ik verscheidene dagen bestecdde met
het zoeken naar geschikte plaatsen, om mij in hinderlaag te leg-
gen, ten einde hen gade te slaan, en ik ging dikwijls naar de
plaats zelf, die mij thans gemeenzaam was geworden, en voedde
terwijl mijn geest met wraakgierige denkbeelden, en het voorne-
men om er twintig of dertig over de kling te jagen, was vervuld;
de afschuw, dien ik voor de plek had. Ik vond ook blijken, dat
de barbaren elkander verslonden hadden.
Ik vond dan ook eindelijk een plek in de zijde van den heu-
vel, waar ik begreep veilig te kunnen wachten, tot ik eenige hun-
ner booten zag aankomen, als wanneer ik, zelfs vóór dat zij ge-
reed waren aan wal te gaan, mij in een hollen boom verbergen
kon, waarin ik geheel verscholen was, en al hunne bloeddorstige
handelingen zou kunnen gadeslaan, en bedaard op hen aanleg-
gen, als zij zóó dicht bijeen zouden zijn, dat het bijna onmoge-
lijk was hen te missen en niet drie of vier hunner bij het eerste
sehot te treffen. Deze plaats eenmaal gakozen hebbende, maakte
ik twee geweren en mijn gewoon jachtgeweer gereed. De eersten
laadde ik ieder met schroot en vier of vijf pistoolkogels; het
laatste met een handvol grove ganzenhagel. Ik deed ook vier
kogels op ieder mijner pistolen, en aldus, voorzien van kruid en
lood voot een tweede en derde lading, maakte ik mij tot mijn
expeditie gereed.
Na aldus mijn plan tot den veldtocht gemaakt te hebben, klom
ik elken morgen op den top des heuvels, die ongeveer een uur
van mijn kasteel af lag, om te zien of ik op zee eenige booten kon
bespeuren, die op het eiland aanhielden of het naderden. Na twee
of drie maanden aldus de wacht gehouden te hebben, begon mij
dit echter te vervelen, daar ik in al dien tijd niet het minste na-
bij het strand, noch op den geheelen oceaan, zoo ver mijn kijker
reikte, kon ontdekken.
Zoo lang ik dagelijks naar den heuvel ging, zoo lang bleef ik
even vurig in mijn ontwerp; en mijn moed scheen al dien tijd
onverzwakt, ter uitvoering van het buitensporig denkbeeld om
twintig of dertig naakte wilden dood te schieten, voor een mis-
daad, die ik volstrekt niet overdacht had, daar ik alleen geleid
werd door mijn afschuw voor dit onnatuurlijk gebruik van de
Wilden, welke de Voorzienigheid, naar het schijnt, goedgevonden
heeft, alleen door hunne lage en beestachtige driften te laten
regeeren, en die daardoor misschien sedert eeuwen aan zulke af-
schuwelijke zeden en gewoonten waren overgegeven, waaraan alleen
zij, die van den Hemel verlaten, en beneden de menschelijke na-
tuur verlaagd zijn, zich kunnen overgeven. Doch nu begonnen,
gelijk ik zeide, mijne langdurige vruchtelooze tochten mij te ver-
moeien en mijne zienswijze nopeus hunne handelswijze begon ook
te veranderen, en ik begon koeler en bezadigder te overwegen wat
ik wilde ondernemen; welk recht en gezag ik had om mij tot
réchter en beul te maken, en deze lieden als misdadigers fe behan-
delen, wien de Hemel goedgevonden had, gedurende zoo vele
eeuwen straffeloos hunnen gang te laten gaan, en als het ware
tot de uitvoerders Zijner straffen jegens Hem onder elkander te
maken.
Eenige overdenkingen dienaangaande deden mij besluiten, de
ik ongelijk had, dat dit volk geen moordenaars waren in dien
zin als ik ze beschouwd had; dat zij daaromtrent gelijk stonden
met verscheidene Christenveldheeren, die krijgsgevangenen, of
geheele troepen, alhoewel zij geen weerstand boden, kwartier
weigerden en ze over de kling joegen.
Vervolgens bedacht ik, dat ofschoon hun gebruik beestachtig
en barbaarsch was, het mij echter niet aanging; dat zij mij
geenszins kwaad gedaan hadden; dat het wellicht verschoonbaar
was als zij mij aanvielen, of als ik het tot mijn behoud noodig
achtte hen te overvallen , maar dat ik vooralsnog buiten hunne
macht was, en zij van mij geen kennis droegen, en diensvolgens
geen kwaad oogmerk tegen mij hadden. Derhalve kon het van
mij niet rechtvaardig zijn hen te overvallen ; dit zou de onmensche-
lijkheden der Spanjaarden in Amerika, die daar duizenden ver-
moord hebben, rechtvaardigen; en hoewel dit afgodendienaars en
barbaren waren, die vele bloedige en onmenschelijke gebruiken
hadden, zooals het offeren van menschen aan hunne afgoden, toch
waren zij jegens de Spanjaarden onschuldig; en van hunne uit-
roeiïng is altijd gesproken met de uiterste afkeuring en verfoeiïng,
door de Spanjaarden zelven, en door alle natiën in Europa is zij
beschouwd als een bloeddorstige menschenslachting, voor God noch
menschen te rechtvaardigen, en waardoor de naam van een Span-
jaard zelfs bij alle volkeren in verschrikking is gekomen; alsof
Spanje in het bijzonder een menschenras voortbracht, geheel en
al zonder eenige gevoelens van menschlievendheid of medelijden,
die men als aan welgeschapen harten eigen beschouwt,
Deze bedenkingen brachten mij tot beter inzien, en ik begon
van lieverlede mijn oogmerk op te geven, en te besluiten, dat
ik mij verkeerde maatregelen had voorgenomen, ten einde de
Wilden aan te vallen; dat het mijn zaak niet was, mij met hen
in te laten, ten ware zij mij het eerst aanvielen, hetgeen ik zoo
veel ik kon moest trachten te voorkomen; maar als ik ont-
dekt en aangevallen werd, dan wist ik wat mij te doen stond.
Aan den anderen kant bracht ik mij zelven onder hetoog,dat
dit waarlijk de weg niet was om mij te bevrijden, maar mij ge
heel en al in het verderf te storten. Immers als ik niet zeker
was, dat ik iedereen dooden kon, die alsdan aan het strand was,
even als hen, die er naderhand mochten komen, dan, als er slechts
één ontsnapte om zijnen landslieden het gebeurde mede te dee-
len, zouden zij weder met duizenden overkomen, om den dood van
hunne makkers te wreken.
In deze gemoedsgesteldheid bracht ik nog een jaar door.
Bovendien leefde ik stiller dan ooit, en verliet zelden mijn kluis
dan voor mijne dagelijksche bezigheden : het melken mijner geiten
en het nazien mijner kudde in het bosch, die geheel aan de andere
zijde van het eiland, buiten alle gevaar was ; want het was zeker,
dat de Wilden, die somtijds het eiland aandeden, er nimmer iets
dachten te vinden, en dus nooit het strand verlieten. Ik twijfel
niet of zij waren er verscheidene malen, nadat ik hun spoor ont-
dekt had, geweest; en ik huiverde bij de gedachte, wat mijn toe-
stand zou geweest zijn, als zij mij ontdekt hadden.
HOOFDSTUK XIX.
Robinson ontdekt een spelonk, die hem tot schuil-
plaats tegen de Wilden dient.
Mijne lezers zullen het, geloof ik, niet vreemd vinden, als ik
beken, dat deze aanhoudende angst en gevaren waarin ik ver-
keerde, en de daardoor verwekte zorgen, mij alle uitvindingen en
alle ondernemingen, die ik tot mijn verder gemak bedacht had,
deden staken. Ik werd thans meer door de zorg voor mijn veilig-
heid, dan voor mijn onderhoud, bezig gehouden. Ik durfde geen
spijker slaan, geen hout kappen, uit vrees, dat het geraas hiervan
gehoord zou worden; veel minder durfde ik een geweer afschie-
ten, en vooral baarde mijn vuur mij veel vrees. De rook, die over
dag zeer ver zichtbaar is, kon mij verraden, daarom verrichtte
ik mijn werk, waarbij ik vuur noodig had, als potten en pijpen
bakken, in mijn nieuw verblijf in het bosch, waar ik voor eenigen
tijd, tot mijn groote vreugde, een natuurlijke onderaardsche grot
had gevonden, die een heel eind weegs diep inliep; en ik was
verzekerd, dat geen Wilde, als hij den ingang vond, er zou dur-
ven ingaan, en niemand zou dit doen ten ware hij, gelijk ik, een
veilige schuilplaats zoo hoog noodig had.
Terwijl ik daar aan het houtkappen was, bemerkte ik, dat er
achter eenig zeer dik kreupelhout of heestergewas, een zekere ope-
ning was. Ik was nieuwsgierig, die te zien, en toen ik met moeite aan
den ingang kwam, vond ik, dat die vrij groot was, namelijk, dat
ik er, en nog iemand naast mij, recht op in kon staan. Maar ik
moet bekennen, dat ik er veel harder uitstoot dan ik er ingeko-
men was, toen ik dieper inziende, waar het stikdonker was, twee
helder flikkerende oogen zag, van eenig schepsel, die daar als twee
sterren flikkerden, en waarin het flauwe licht, dat in den opening
der grot drong, weerkaatste. Echter kwam ik na eenige oogen-
blikken wat tot mij zelven, raapte al mijn moed bijeen, nam een
vlammend hout in de hand, en stoof daarmede gewapend, de grot
in. Ik had nog geen drie stappen gedaan, of ik schrikte weder
even hevig als vroeger, want ik hoorde een luid steunen, als van
iemand, die zware pijn lijdt, dan weder een dof geluid, als of men
binnensmonds sprak, gevolgd door een diepen zucht. Ik trad
terug en was zoo ontsteld, dat het koude zweet mij uitbrak, en
had ik een hoed op gehad, dan zouden mijne te berge staande
haren dien misschien opgetut hebben. Maar nog trachtte ik moed
te scheppen met het denkbeeld, dat God alomtegenwoordig is en
mij kon beschermen, en weder voorwaarts stappende, zag ik bij
het licht van het brandend hout, dat ik boven mijn hoofd hield,
een allermonsterachtigsten, vreeselij ken ouden bok op den grond
liggen, die daar lag te zieltogen en van ouderdom scheen te ster-
ven. Ik beproefde hem weg te jagen; hij trachtte op te staan,
maar kon niet; en ik dacht bij mij zelven: blijf dan maar liggen,
want hebt gij mij zoo verschrikt, dan zult gij zeker de Wilden,
zoo die het durven wagen naar binnen te dringen terwijl gij nog
leeft, nog veel meer schrik aanjagen.
Van mijn verbazing bekomen, begon ik rond te kijken en ont-
dekte, dat de grot inderdaad zeer klein was, namelijk ongeveer
twaalf voet, maar onregelmatig, noch rond noch vierkant ge-
vormd, daar de natuur dit alleen, zonder hulp van menschenhanden
gedaan had. Ik bemerkte ook, dat er aarde op een plaats was,
die dieper inliep, maar zóó laag, dat ik er op handen en voeten
in moest kruipen. Daar ik nu geen kaars hij mij had, stelde ik
dit uit, maar besloot den volgenden dag met kaarsen en een tondel-
doos terug te komen. Mijn tondeldoos had ik van het slot van een
oud geweer gemaakt.
Ik kwam dan ook den volgenden dag terug met zes kaarsen
van mijn eigen maaksel, want ik maakte thans zeer goede kaarsen
van geitenvet; en de grot ingaande, was ik, gelijk ik zeide, ge-
noodzaakt ongeveer tien ellen op handen en voeten voort te
kruipen, hetgeen, naar mij dacht, al een groot waagstuk was,
daar ik niet wist hoe ver zij liep, of waar ik zou uitkomen. Na
deze engte doorgegaan te zijn, verhief het gewelf zich ongeveer
tot twintig voet; maar nimmer, durf ik zeggen, zag men op het
eiland schitterender gezicht, dan de wanden dezer grot oplever-
den. Deze weerkaatsten honderdduizend maal het licht mijner
twee kaarsen; wat er er in de rots zat, of diamanten of andere
edelgesteenten, of goud, wist ik niet. Ik bevond mij nu in de aller-
bevalligst- grot, die men bedenken kon, ofschoon het er geheel
duister was; de grond was droog en effen, en er lag een soort
van keizelzand op, zoodat er geenerlei stinkend of venijnig ge-
dierte, noch eenige vochtigheid aan de wanden te bespeuren was.
De ingang alleen was wat moeilijk, wat mij echter een voordeel
toescheen, daar het juist zulk een veilige schuilplaats was als ik
verlangde. Ik besloot dus onverwijld daar eenige dingen te brengen,
waarvoor ik het meest bezorgd was, bovenal mijn buskruit-
magazijn en al mijn wapenen, die ik niet gestadig gebruikte, be-
staande uit twee jachtgeweren en drie musketten. Van deze laatste
behield ik dus vijf in mijn kasteel, die als kanonnen op mijn
buitenste schans geplant stonden, en er ook zoo noodig konden
uitgenomen worden. Bij deze gelegenheid moest ik het kruit-
vaatje, dat ik uit zee opgevischt had, openslaan, en ik vond, dat
het zeewater er aan alle kanten drie tot vier duim doorgedrongen
was, en het kruit daar zoo hard had gemaakt als een steen,
waardoor het overige als de kern in een pit volkomen bewaard
was gebleven. Ik had dus midden in het vat ongeveer zestig pond
zeer goed kruit, wat voor mij een aangename verrassing was. Ik
bracht dat alles er heen, en hield slechts twee of drie pond in
mijn kasteel, om tegen elke verrassing gewapend te zijn; ook
bracht ik er al het lood, dat ik voor kogels bewaard had. Toen
vergeleek ik mij bij de reuzen uit den ouden tijd, die men zegt,
dat in grotten en rotsholen leefden, waar niemand hen kon be-
reiken. Ik hield mij overtuigd, dat al zaten mij vijfhonderd Wilden
na, zij mij niet zouden vinden, en al was dit zoo, mij hier nog
niet zouden durven aanvallen.
De oude bok, dien ik zieltogende had gevonden, stierf den
volgenden dag na mijne ontdekking, en ik vond het veel gemak-
kelijker hem daarin een graf te delven dan hem er uit te slepen;
dus begroef ik hem daar.
Ik was nu in het drieëntwintigste jaar van mijn verblijf op het
eiland; en er zoo genaturaliseerd en aan mijn levenswijze ge-
woon, dat zoo ik slechts zeker ware geweest, dat er geen Wilden
zouden komen, ik tevreden zou geweest zijn met daar het over-
schot mijns levens te slijten, zelfs tot mijn laatste uur, tot ik,
even als de oude bok, mij zou nederleggen en sterven Ik had mij
eenige vermakelijkheden verschaft, die mij den tijd aangenamer
deden omgaan dan vroeger. Vooreerst had ik mijn papegaai lee-
ren spreken, en hij klapte zoo aardig en vertrouwelijk, dat ik ge-
loof, dat nooit een vogel beter sprak. Hij leefde niet minder dan
zesentwintig jaren met mij, en hoe lang hij naderhand kon leven,
wist ik niet. In Brazilië zegt men, dat zij honderd jaar oud kun-
nen worden. Mijn hond was mij meer dan zestien jaren een trouwe
makker, en toen stierf hij van ouderdom. Mijn katten vermenig-
vuldigden zóó, gelijk ik gezegd heb, dat ik er in den beginne ver-
scheidene van moest dood schieten, opdat zij niet mij en al wat
had opvraten; maar toen eindelijk de oude dood waren, en ik
ze gestadig verjoeg en niets binnen haar bereik liet, verwilderden
zij en liepen het bosch in, behalve twee of drie, die ik tam hield,
en wier jongen ik altijd verdronk. Bovendien had ik altijd twee
of drie tamme geitjes om mij heen, die ik leerde uit mijn hand
te komen eten. Ik had ook nog twee papegaaien, die tamelijk goed
spraken, en allen: „Robinson Crusoe!" riepen, maar geen zoo
goed als mijn eerste; ook had ik mij met hen zoo veel moeite niet
gegeven. Ik had ook verscheidene tamme zeevogels, wier naam ik
niet kende, die ik op het strand gevangen en gekortwiekt had.
De stekken, die ik om mijn muur geplant had, waren nu tot een
dicht bosch gegroeid, en daarin leefden en nestelden zij, hetgeen
mij zeer aangenaam was. Aldus leefde ik zeer tevreden, behalve
dat ik steeds door vrees voor de Wilden geplaagd werd.
Doch het was anders besloten, en het zal hier niet ongepast zijn
mijn Lezers te doen opmerken, hoe dikwijls datgene, wat wij het
meest trachten te vermijden en voor ons het vreeselijkst is, toch
het eenigste middel is om ons uit onze ongelukken te redden. Ik
zou uit mijn buitengewonen levensloop vele voorbeelden tot sta-
ving hiervan kunnen aanhalen; maar nergens bleek dit duidelij-
ker in dan in de omstandigheden, die de laatste jaren van mijn
verblijf alhier kenmerkten.
HOOFDSTUK XX.
Herhaald bezoek van de Wilden. — Robinson ziet ze
dansen. — HU ontwaart het wrak van een vaartuig.
Het was in December, in het drieëntwintigste jaar van mijn
verblijf alhier, en daar dit de zuidelijke zonnestand (want winter
kan men het niet noemen) was, en dus mijn oogsttijd, moest ik
dikwijls op het veld wezen. Op een vroeger morgen vóór dag uit-
gaande, verbaasde het mij op het strand, een half uur van mij
af, een groot vuur te zien, en tot mijn grooten schrik, aan mijtte
zijde van het eiland.
Bij dit gezicht stond ik als verplet, en bleef in mijn bosch,
waar ik niet durfde uitgaan; en toch was ik even ongerust, uit
vrees, dat zoo deze Wilden het eiland mochten rondzwerven, zij
mijn te veld staande graan of eenig ander werk van mij moch-
ten vinden en vernielen, en dadelijk daaruit begrijpen, dat er men-
schen op het eiland waren. Dan zouden zij niet rusten voor zij
mij gevonden hadden. Ik keerde dus in mijn kasteel terug, en
trok de ladder achter mij op.
Daarop maakte ik mij tot verdediging gereed. Ik laadde al mijn
geschut, dat op mijn schans stond, en al mijne pistolen, en be-
sloot mij tot het uiterste te verdedigen, niet vergetende mij in
Gods bescherming aan te bevelen en Hem te smeeken, mij uit de
handen der barbaren te redden. Ik bleef aldus twee uren, maar
verlangde toen zeer te weten wat es omging, want ik kon geen
verspieders uitzenden. Eindelijk kon ik deze onzekerheid niet lan-
ger verdragen, ik zette dus mijne ladder tegen de rots, en klom
zoo naar den top. Daar ging ik plat op den grond liggen, en be-
gon met mijn kijker naar hen uit te zien. Ik zag niet minder dan
negen naakte Wilden rondom een vuur zitten, niet om zich te
warmen, want het was geweldig heet, maar naar ik denk , om een
hunner afschuwelijke gastmalen van menschenvleesch te houden,
dat zij levend of dood haeden medegebracht.
Zij hadden twee kano's aan het strand liggen, en daar het eb
was, begreep ik, dat zij op hoogwater wachtten, om weder in zee
te gaan. Men kan zich niet begrijpen, welke verwarring dit ge-
zicht bij mij te weeg bracht, vooral dat zij aan mijne zijde van
het eiland, en zoo dicht bij mij geland waren. Toen ik echter be-
greep, dat zij altijd alleen met de eb konden komen, werd ik wat
bedaarder, daar ik inzag, dat ik al den tijd, dat het hoog water
was, gerust van huis kon gaan, indien zij dan niet vroeger aan
wal waren gekomen. Hierdoor eenigszins gerust gesteld, ging ik met
meer gerustheid aan mijn oogst aan het werk.
Het ging zooals ik dacht, want zoodra de vloed doorkwam,
zag ik hun allen naar hunne kano's gaan, en heenroeien, of lie-
ver, pagaaien. Ik moet nog vermelden, dat een uur of zoo voor
zij vertrokken, zij aan het dansen gingen, en ik kon door mijn
kijker al hunne gebaren en houdingen duidelijk zien. Zij waren
geheel naakt, schoon ik niet onderscheiden kon of het allen man-
nen, dan of er ook vrouwen bij waren.
Zoodra ik hen vertrokken zag, nam ik twee geweren op schou-
der, stak twee pistolen in mijn gordel met mijn sabel zonder
schede, en begaf mij zoo spoedig ik kon naar den heuvel, waar
ik het eerste spoor van hen gezien had. Zoodra ik daar kwam,
waarmede twee uren verliepen (want ik kon zoo met wapenen
beladen, niet hard voort) bespeurde ik, dat er daar nog drie ka-
nos met Wilden geweest waren, en verder opziende, bemerkte
ik, dat zij allen in zee waren gestoken en op het vaste land aan-
hielden.
Dat was een vreeselijk gezicht voor mij, vooral toen ik naar
het strand afgaande, de lijken kon zien, die zij van hun afschu-
welijk werk hadden achtergelaten; namelijk het bloed, de been-
deren en een deel menschenvleesch dat deze rampzaligen daar
met vreugde en vroolijkheid hadden verslonden. Dit gezicht ver-
vulde mij met zooveel verontwaardiging, dat ik mij thans voornam
de eersten, die weder kwamen, dood te schieten, al waren er ook
nog zooveel.
Het duurde echter vijftien maanden voor ik iets van de Wilden
zag of hoorde, en toen vertoonden zij zich weder, zoo als ik straks
verhalen zal.
Al die vijftien of zestien maanden bracht ik in de grootste on-
rust door. Ik sliep onrustig, had altijd akelige droomen, en werd
dikwijls met schrik wakker. Over dag verbijsterde mij de angst,
en des nachts droomde ik van het dooden van Wilden, en zocht ik
naar redenen die dit rechtvaardigden. Doch die zullen wij voor
een oogenblik daar laten.
Op zekeren dag, den 16den Mei, naar mijn houten almanak te
rekenen, dien ik nog dagelijks bijhield, woei het den geheelen
dag een fellen storm met donder en bliksem, en de nacht was
even ruw. Ik zat in den Bijbel te lezen, en ernstig over mijn toe-
stand na te denken, toen ik eensklaps schrikte van een kanon-
schot, dat, naar ik meende, in zee gelost werd. Dit was een ge-
heel andere verrassing dan de vroegere, en bracht mij geheel an-
dere denkbeelden in het hoofd. In een oogenblik stond mijne lad-
der tegen de rots ; ik haalde diep op, en beklom toen den top; op
dat oogenblik deed een flikkering van vuur mij een tweede schot
verwachten, welks geluid ik ook een halve minuut daarna hoor-
de, en daaruit vernam, dat het van dien kant van de zee kwam,
waar ik in mijn boot door de strooming in zee was gedreven.
Oogenblikkelijk begreep ik, dat er een schip in nood was, en
dat het een ander in de nabijheid had, en noodschoten deed om
hulp te vragen. Ik had tegenwoordigheid van geest genoeg, om
te"~begrijpen, dat zoo ik hen niet kon helpen, zij dit mij konden
doen ; dus haalde ik al het droge hout bijeen, dat ik vinden kon,
stapelde het op een hoop en stak het in brand. Het hout was
droog en brandde fel op, en hoe hard het ook woei, brandde het
geheel op, zoodat als er een schip was, men het daar zien moest.
Ongetwijfeld was dit ook zoo; want zoodra het vuur opbrandde,
deed men weder een schot en naderhand nog verscheidene. Ik
hield het vuur den geheelen nacht aan, en toen het dag werd
en de lucht opklaarde, zag ik op een grooten afstand in zee, een
zeil of een romp van een schip. De afstand was te groot en het
weder nog wat mistig, om met mijn kijker er meer van te kun-
nen onderscheiden.
Dikwijls zag ik er dien dag naar uit, en bemerkte spoedig, dat
het stil lag; dus begreep ik, dat het een schip was, dat voor an-
ker lag, en verlangende het juiste te weten, gelijk men wel kan
denken, liep ik, met mijn geweer in de hand, naar den Zuidoost-
kant van het eiland, naar de klippen, waar de strooming mij vroe-
ger had medegesleept, en daar gekomen, en het weder thans ge-
heel opgeklaard zijnde, zag ik duidelijk, tot mijn groot verdriet,
het wrak van een schip, dat in den nacht op deze blinde klippen
geworpen was, die ik, toen ik in mijn boot was, had aangetroffen,
en welke klippen daar de kracht van den stroom stuitten, en een
soort van tegenstroom vormden, die mij toen uit den hachelijksten
toestand, waarin ik ooit in mijn geheele leven geweest was, had gered.
Wat echter den een redt, stort den ander in het verderf; want
het schijnt, dat deze menschen, buiten hun bestek geslagen, geen
kennis droegen van die geheel onder water staande klippen, en
daar de wind des nachts fel uit het O. en O. N. O. geblazen had,
er op geslagen waren. Ongetwijfeld zouden zij getracht hebben
zich met de boot te redden, maar hunne noodschoten, vooral toen
zij, naar ik mij verbeeldde, mijn vuur gezien hadden, brachten
mij op verschillende gedachten. Eerst begreep ik, dat zij, op het
zien van mijn vuur, zich in de boot begeven hadden, en getracht
het strand te bereiken, maar door de hooge zee weggeslagen waren.
Dan weder verbeeldde ik mij, dat zij vroeger hun boot zouden
verloren hebben, gelijk meermalen gebeurt, vooral door het over-
komen van zware stortzeeën, die het volk dikwijls dwingen de
verbrijzelde sloep met eigen handen over boord te werpen. Dan
weder vermoedde ik, dat zij andere schepen bij zich hadden gehad,
en deze op hunne noodschoten hen opgenomen en gered hadden.
Dan weder verbeeldde ik mij, dat zij allen in de boot gegaan waren,
en door de strooming op den wijden oceaan geslagen, waar niets
dan de dood hun wachtte, en dat zij thans misschien dachten van
honger te sterven, en in een toestand waren om elkander te ver-
slinden.
HOOFDSTUK XXI.
HU bezocht het wrak en haalt er verscheidene
voorwerpen af. — HU denkt er opnieuw
aan, het eiland te verlaten.
Tot het laatste jaar van mijn verblijf op het eiland wist ik niet
of er iemand uit het schip gered was, of niet ; alleen had ik eenige
dagen later het verdriet, het lijk van een verdronken jongen aan
land te zien spoelen, aan het einde van het eiland, dicht bij de plaats
der schipbreuk. Hij had geen andere kleeren aan dan een matro-
zenbuisje, een linnen broek en een blauw hemd ; maar niets, waar-
uit ik gissen kon, tot welke natie hij behoorde. Hij had niets in
zijn zak dan twee stukken van achten en een tabakspij p, de laatste
was voor mij tienmalen meer van waarde dan de eerste.
Het was nu stil, en ik verlangde zeer in mijn boot naar het
wrak te gaan, niet twijfelende of ik zou aan boord wel iets vinden,
dat mij van nut kon zijn; doch dit was niet mijn sterkste drijf-
veer, maar wel de mogelijkheid, dat er nog een levend wezen
aan boord zou zijn, wiens leven ik redden kon niet alleen, maar
daardoor tevens mijn eigen lot ten uiterste verzoeten. Dit denk-
beeld lag mij zóó aan het hart, dat ik dag noch nacht rust had;
RUBINSON CRUSOK. 8
ik besloot mij in mijn boot naar het wrak te wagen, en den
uitslag aan Gods Voorzienigheid over te laten. De indruk dien
mijn geest gemaakt had, was zóó sterk, dat ik meende dien
niet te kunnen wederstaan, en begreep, dat een onzichtbare macht
mij daartoe aandreef, en ik mij zel ven nadeel meende te doen,
als ik dien niet opvolgde.
Hierdoor aangedreven, spoedde ik mij naar mijn kasteel, maakte
alles tot mijn reis gereed, nam wat brood, een groote pot vol zoet
water, een kompas om naar te sturen, een flesch rum (want ik had
daar nog vrij wat van) en een mand vol razijnen, en aldus met al
het noodige beladen, ging ik naar mijn boot, schepte er het water
uit, en maakte haar vlot, legde er mijn lading in, en ging meer
van huis halen. Mijn tweede lading bestond uit een zak vol rijst,
mijn zonnescherm, om mij voor zon en regen te beschutten, nog
een groote pot vol water en ongeveer twee dozijn van mijne brooden
of koeken, benevens een flesch geitenmelk en een kaas. Dit alles
bracht ik onder veel arbeid en zweet naar mijn boot, en na God
voor den gelukkigen afloop der reis gebeden te hebben, stak ik af,
en de kano langs het strand roeiende of pagaaiende, kwam ik ein-
delijk aan het einde van het eiland aan dien kant, namelijk aan het
N. O.
Na mijn boot in een kleine kreek aan het strand gebracht te heb-
ben, stapte ik er uit, en ging op een kleine hoogte zitten, zeer be-
drukt en bezorgd, weifelend tusschen vrees en verlangen om de
reis te doen. Terwijl ik zoo zat, bemerkte ik, dat het getij kenterde
en de vloed doorkwam, waardoor mijn vertrek, zoo lang deze aan-
hield, onuitvoerbaar werd.
Hierdoor besloot ik den volgenden morgen met het begin van
het getij uit te gaan, gelijk ik deed, na dien nacht in de kano, onder
de dikke jas, geslapen te hebben. Ik stuurde eerst een eind weegs
in zee recht noordwaarts aan, tot ik de kracht van de strooming
begon te bemerken, die mij oostwaarts en met vrij groote snelheid
voortdreef, maar niet zoo geweldig als de zuidelijke strooming te
voren gedaan had, en mij het bestuur over mijn boot latende, zoo-
dat ik die, met mijn roeiriem sturende, met groote snelheid recht
op het wrak aanhield, en het binnen twee uren bereikte.
Het was een treurig gezicht; het schip, dat van Spaansche bouw-
orde was, zat tusschen twee rotsen vastgeklemd; de zee had het
van achteren en op zijde reeds geheel aan stukken geslagen, en
daar het voorschip met groot geweld tusschen de klippen was ge-
worpen, waren de fokke- en groote mast kort afgebroken, maar de
boegspriet was heel en de voorsteven scheen nog geheel onbe-
schadigd. Toen ik op deze naderde kwam er een hond te voor-
schijn, die, mij ziende, begon te janken en te blaffen, en zoodra
ik hem riep, in zee sprong en naar mij toezwom. Ik nam hem in
de boot, maar hij was halfdood van honger en dorst. Ik gaf hem
een stuk brood en hij at als een wolf, die veertien dagen lang
honger geleden heeft. Toen gaf ik hem wat zoet water, maar zoo
ik hem had laten begaan, zou hij zich te bersten hebben gedronken.
Daarna ging ik aan boord. Het eerste wat ik zag was twee man-
nen, die in de konstabelskamer verdronken waren, met de armen
stijf om elkander geslagen. Ik begreep, gelijk zeer waarschijnlijk
was, dat toen het schip in den storm vastraakte, de zee zóó hoog
liep en er zóó hevig in gekomen was, dat deze arme Heden er door
verdronken of gesmoord waren, zoo goed als of zij onder water
hadden gelegen. Behalve den hond was er geen levend schepsel
aan boord, en voor zoo verre ik zien kon, geen goederen, die niet
door het water bedorven waren.
Behalve verscheidene kisten, vond ik een vaatje sterken drank
van ongeveer twintig flesschen, dat ik met veel moeite in mijn boot
bracht. In een hut vond ik een menigte geweren en een grooten
kruithoorn met ongeveer vier pond kruit; daar ik de geweren
niet noodig had, liet ik die liggen en nam den kruithoorn alleen
mede. Ook nam ik mede een blaasbalg en een tang, die ik beide
hoog noodig had, als ook twee koperen keteltjes, een chocolade-
pot en een rooster, en met dit alles, benevens den hond, vertrok
ik, daar het getij mij naar huis dreef, en denzelfden avond, on-
geveer een uur na zonsondergang bereikte ik het eiland weder,
uiterst vermoeid van dezen tocht.
Ik sliep dien nacht in de boot, en den volgenden morgen be-
sloot ik hetgeen ik medegebracht had, in mijn nieuw ontdekte grot,
— en niet naar mijn kasteel te brengen. Na ontbeten te hebben,
bracht ik al mijn lading aan den wal, en begon die na te zien,
Over het geheel had ik op deze reis weinig opgedaan, wat mij van
nut was; want het geld was mij niet meer waard dan het slijk
onder mijne voeten ; en ik had alles wel willen geven voor drie of
vier paar Engelsche schoenen en kousen, waar ik groot gebrek aan
had, en die ik in vele jaren niet aan mijn voeten gedragen had.
Ik bracht bijkans twee jaren in dien toestand door, maar mijn
hoofd was al dien tijd vervuld met ontwerpen, hoe ik, als het
mogelijk was, van dit eiland af zou raken ; en ik geloof waarlijk,
dat zoo ik de boot had bezeten, waarmede ik te Salé in zee stak,
ik op goed geluk in zee zou gegaan zijn.
In een der nachten, in het regenseizoen, in Maart, het vier-
entwintigste jaar van mijn verblijf op dit eenzaam eiland, lag ik
in mijn bed of hangmat, wakker, zeer gezond, ik had geenerlei
pijn of ongemak, en ook geen meerdere gemoedskwelling dan
anders, maar kon tóch niet slapen, zelfs geen oogenblik inslui-
meren. Mijn geheele leven kwam mij als in een kort bestek, voor
den geest, tot aan mijn komst op het eiland, en even zoo dat ge-
deelte mijns levens, dat ik er op doorgebracht had. Terwijl ik
mijn toestand alhier sedert ik aan wal gekomen was, lag te over-
peinzen, vergeleek ik den gelukkigen gang der zaken in het eerste
jaar van mijn verblijf alhier, met dien voortdurenden angst, vrees
en zorg, waarin ik steeds geleefd had, sedert ik een afdruk van een
voet op het zand gezien had.
Nadat deze gedachten mij eenigen tijd hadden bezig gehou-
den, dacht ik ernstig na over het wezenlijk gevaar, dat ik op dit
eiland zoo vele jaren geloopen had, en hoe ik altijd met de grootste
gerustheid rondgezworven had, terwijl misschien niets dan de top
eens heuvels, de stam eens booms of het invallen van de duister-
nis tusschen mij en den ergsten dood geweest was, dien namelijk,
om in de handen van menschenetende Wilden te vallen. Ik zou
de waarheid te kort doen als ik niet zeide, dat ik oprecht dank-
baar was aan mijn Behoeder, aan Wiens bijzondere bescherming
ik al mijn redding uit deze onbekende gevaren verschuldigd
was.
Ik besloot echter bij deze gelegenheid, dat de eenigste weg,
dien ik had om een ontkoming te beproeven, daarin bestond,
om zoo mogelijk een Wilde in mijne macht te krijgen, en als het
kon een hunner gevangenen, dien zij veroordeeld hadden om
gegeten te worden, en hierheen brachten om te slachten. Maar
hier deed zich nog de zwarigheid op, dat dit onmogelijk was,
zonder een geheelen troep van hen aan te vallen en hen allen
te dooden ; en mijn hart beefde bij de gedachte, om zooveel bloed
te vergieten, al was het ook ter mijner bevrijding.
Eindelijk echter, na lang op twee gedachten gehinkt te hebben,
besloot ik, mij van een dier Wilden meester te maken, het kostte
wat het wilde. Dus besloot ik de wacht te houden, om te zien als zij
aan wal kwamen, en het overige aan het lot over te laten.
HOOFDSTUK XXII.
Robinson bevrijdt een der gevangenen van de Wilden
dien hij „Vrijdag" noemt, en tot zijn bediende maakt.
Ongeveer anderhalf jaar na dat ik mij deze denkbeelden het
eerst in het hoofd had gehaald, en toen ik reeds dacht, dat er
nimmer iets van komen zou, werd ik op een morgen verrast door
het zien van niet minder dan vijf kano's, die alle aan mijne zij-
de van het eiland op het strand zaten, terwijl al de daarbij be-
hoorende lieden aan land en buiten mijn gezicht waren. Hun aan-
tal verijdelde al mijn voornemens, ik wist, dat er altijd vijf of
zes en soms meer in een kano kwamen, en wist dus niet hoe ik
alleen twintig of dertig menschen zou aantasten, dus bleef ik
misnoegd en teleurgesteld in mijn kasteel. Ik maakte echter alles
tot een aanval gereed, als de gelegenheid zich mocht voordoen. Na
een lange poos gewacht te hebben of ik ook eenig gerucht hoor-
de, werd ik ongeduldig, en klom met mijn ladder tot boven op
den heuvel, en bleef daar zoo staan, dat men mijn hoofd niet bo-
ven den heuvel kon uitzien, en zij mij volstrekt niet konden ge-
waar worden. Hier bespeurde ik met behulp van mijn kijker,
dat zij niet minder dan vijfendertig in getal waren, dat zij een
vuur aangemaakt en vleesch toebereid hadden ; hoe zij het braad-
den of wat het was, wist ik niet; maar zij dansten allen met aller-
lei zonderlinge en barbaarsche gebaren rondom het vuur.
Terwijl ik hen aldus gadesloeg, zag ik, dat men twee ongeluk-
kigen uit de kano's haalde, waarin zij, naar het schijnt, gelegen
hadden, en thans ter slachtbank leidde. Een hunner viel oogen-
blikkelijk neder, naar ik denk, nedergeveld door een knods of
houten zwaard, gelijk zij gebruikten, en twee of drie hunner be-
gonnen hem aan stukken te houwen. Het andere slachtoffer bleef
staan, in afwachting, dat het zijn beurt werd. Op dit oogenblik
terwijl deze ongelukkige zich eenigermate in vrijheid zag, ont-
waakte bij hem de zucht tot zelfbehoud; hij nam de vlucht, en
liep met onbegrijpelijke snelheid langs het strand, recht op mij
aan, dat is te zeggen, naar dat gedeelte van de kust, waar mijn
woning stond. Ik moet bekennen, dat ik vreeselijk schrikte, toen
hij mijn kant uit kwam, en vooral toen ik verwachtte, dat allen
hem zouden volgen. Nu verwachtte ik, dat mijn droom zou uit-
komen en hij in mijn schans een schuilplaats zou zoeken, maar
ik kon er niet op rekenen, dat, even als in mijn droom, de andere
Wilden hem niet zouden vervolgen en daar vinden. Ik bleef echter
staan en begon weder moed te scheppen, toen ik bemerkte, dat
slechts drie man hem volgden, en vooral toen ik zag, dat hij veel
harder liep dan zij en grond op hen won, zoodat ik begreep, dat,
als hij het nog een half uur kon uithouden, hij buiten hun bereik
zou zijn.
Tusschen hen en mijn kasteel lag de kreek, waarvan ik vroe-
ger gesproken heb, en waarin ik mijn ladingen uit het schip aan
land bracht, en ik wist, dat hij deze overzwemmen moest, an-
ders zou hij gegrepen worden. Toen de Wilde echter deze kreek
bereikte, sprong hij er dadelijk in, hoewel het hoog water was,
en zwom naar de overzijde, waar hij met verbazende snelheid we-
der aan het loopen ging. Toen de anderen aan de kreek kwamen,
sprongen twee van zijn vervolgers er in, maar de derde, die naar
het scheen, niet zwemmen kon, bleef hen eerst aan den oever staan
nakijken, en keerde toen langzaam terug, wat zeer gelukkig voor
hem was.
Ik bemerkte, dat de twee vervolgers meer dan tweemaal zoo-
lang werk hadden met door de kreek te zwemmen als de vluch-
teling. Op dit oogenblik begreep ik, dat thans het tijdstip ge-
komen was, om mij een knecht te verschaffen, misschien wel
een makker en medehelper, en dat de Voorzienigheid mij riep,
om dezen ongelukkige het leven te redden. Oogenblikkelijk steeg
ik de ladders af, en greep mijn beide geweren, en even haastig den
heuvel weder opklimmende, begaf ik mij naar het strand, en stelde
mij aldus tusschen de vervolgers en den vervolgde, welken laatste
ik met luide stem toeriep. Deze omziende, was misschien eerst
voor mij even bevreesd als voor hen, maar ik wenkte hem met
de hand, dat hij zou terugkeeren, en trad inmiddels langzaam
de beide vervolgers te gemoet; den voorste velde ik met een
slag met den kolf van mijn geweer neder. Ik wilde liefst niet vuren,
opdat de anderen het niet zouden hooren; ofschoon dat op dien
afstand niet gemakkelijk zou geweest zijn, en daar zij buiten het
gezicht van den rook waren, toch niet zouden geweten hebben
wat er van te maken. Toen ik dezen nedergeveld had, bleef de
ander als verschrikt staan, en ik trad naar hem toe, maar nader-
bij gekomen bespeurde ik, dat hij een boog en pijlen had, en op
mij wilde aanleggen. Ik was dus genoodzaakt hem voor te komen,
en schoot hem met het eerste schot dood. De arme Wilde die ge-
vlucht, doch naderhand was blijven staan, was, hoewel hij zijn
vervolgers zag vallen, door den slag van het vuur van mijn geweer
zóó verschrikt, dat hij als versteend staan bleef, en meer geneigd
scheen om mij te ontvluchten dan te naderen. Ik riep hem weder
toe, en wenkte hem naderbij te komen, wat hij gemakkelijk begreep,
hij deed eenige stappen voorwaarts en bleef toen weder staan;
nog eenige stappen en toen stond hij weder stil, en ik zag dat hij
beefde, en begreep, dat hij thans dacht door mij gevangen genomen
en geslacht te zullen worden. Ik wenkte hem toe, en gaf hem alle
mogelijke blijken van genegenheid. Eindelijk kwam hij, van tijd
tot tijd nederknielende, naderbij, knielde voor mij, kuste den grond,
en zette mijn voet op zijn hoofd. Met dit laatste scheen hij te zwe-
ren, dat hij voor altijd mijn slaaf was. Ik beurde hem op, en trachtte
hem zoo veel mogelijk gerust te stellen. Maar ik had nog meer te
verrichten, want de Wilde dien ik nedergeveld had was niet dood,
maar alleen bedwelmd door den slag, en begon bij te komen.
De Wilde, wien ik naar hem wees, zeide mij eenige woorden, die
ik niet verstond, maar die mij de aangenaamste geluiden toe-
schenen, die ik in vijfentwintig jaren gehoord had; want het
was de eerste menschelijke stem, buiten de mijne, die ik in al
dien tijd gehoord had. Ik had echter thans geen tijd daar aan
te denken. De Wilde, die bijkwam, zat thans op den grond, en
toen ik mijn geweer op hem aanlegde, verzocht mijn Wilde (zoo
zal ik hem nu noemen) mij door teekens om mijn sabel, die aan
mijn zijde hing. Ik gaf hem die, en nauwelijks had hij ze in handen
of hij vloog naar zijn vijand en sloeg hem met één slag het hoofd
af. Dit verwonderde mij van iemand, die zeker nooit een andere
sabel gezien had dan de houten zwaarden, die deze volken ge-
bruiken. Het schijnt echter, gelijk ik naderhand vernam, dat zij
hunne houten sabels zóó scherp en zóó zwaar maken, en dat het
hout zoó hard is, dat zij er met één slag een arm of been mede
kunnen afhouwen. Dit gedaan zijnde kwam hij lachende, en als
in zegepraal naar mij toe, en bracht mij mijn sabel terug, en legde
die met een menigte gebaren, die ik niet begreep, met het hoofd
van den Wilde voor mijn voeten.
Wat hem echter het meest verbaasde, was dat ik den anderen
op zulk een verren afstand gedood had. Hij wees op hem en scheen
mij te vragen of hij er heen mocht gaan. Ik gaf hem, zoo goed
ik kon, mijn toestemming te kennen. Toen hij bij hem kwam,
stond hij een oogenblik als versteend van verbazing, keerde hem
op de eene en de andere zijde, bezag zijn wond waaruit weinig
bloed gekomen was, omdat de kogel in de borst zat en de wond
inwendig gebloed had. Daarop kwam hij met zijn boog en pijlen
terug, en ik keerde mij om, om heen te gaan, en wenkte hem door
teekens mij te volgen. Hij gaf mij echter te kennen, dat hij de lijken
eerst in het zand wilde begraven, opdat de anderen ze niet zouden
vinden, hetgeen ik toestond. In een oogenblik had zij met zijn
handen een gat gegraven, groot genoeg om den eerste te bevatten,
dien hij er ook dadelijk insleepte en overdekte, gelijk daarop ook
den tweede; ik geloof dat hij er geen vierde uurs aan besteedde.
Daarop nam ik hem mede, maar bracht hem niet in mijn kasteel,
maar in mijn grot aan het andere einde van het eiland; zoodat
mijn droom, dat hij in mijn kasteel een schu lplaats zocht, in
dat opzicht niet vervuld werd. Ik gaf hem hier brood, een tros
razijnen en wat water, welk laatste hij na zijn loopen hoog noodig
had; en nadat hij gegeten had, wenkte ik hem te gaan liggen
slapen, op een plaats waar een hoop stroo en een deken lag, en ik
somtijds zelf sliep; het arme schepsel ging liggen en sliep dade-
lijk.
Het was een kloeke, welgemaakte knaap, rijzig en gespierd,
slank en welgevormd, en naar ik denk ongeveer zesentwintig
jaren oud; zijn trekken waren in het geheel niet woest, maar
toch mannelijk; hij bezat echter al het aanvallige van een Euro-
peesch gelaat, vooral als hij glimlachte, zijn haar was lang en
zwart, maar niet gekroesd, zijn voorhoofd bizonder breed en hoog
en zijn oogen uiterst kloek en levendig. Zijn kleur was niet volko-
men zwart, maar donker bruin, evenwel niet zoo vuil bruin ?.ls
men bij de inboorlingen van Brazilië, Virginië en andere Ameri-
kaansche inboorlingen vindt; maar meer olijfkleurig en moeilijk
te beschrijven. Zijn gelaat was rond, zijn neus klein en niet zoo
plat als bij de negers, zijn mond was niet te groot, zijn lippen dun,
en zijn tanden fraai wit als ivoor. Na een half uurtje sluimerens
werd hij wakker en kwam uit de grot naar mij toe. Ik had juist de
geiten gemolken, die ik daar hield, hij vloog naar mij toe, en viel
ter aarde, met alle mogelijke teekens van dankbaarheid. Eindelijk
legde hij zijn hoofd vlak voor mijn voeten op den grond, en plaatste
even als den vorigen keer, mijn voet op zijn hoofd, en maakte daar-
na alle mogelijke teekens van onderwerping en dienstbaarheid,
om mij te kennen te geven, dat hij mij dienen wilde zoo lang hij
leefde. Ik begreep grootendeels wat hij mij zeggen wilde, en gaf
hem wederkeerig te kennen, dat ik over hem voldaan was. Weldra
beproefde ik hem te leeren spreken, en mij van hem te doen ver-
staan. Ik gaf hem vooreerst te kennen, dat hij Vrijdag zou hee-
ten, omdat ik hem op Vrijdag het leven gered had. Ik leerde hem
daarop meester zeggen, en wees hem dat ik dit was, en leerde hem
ja en neen zeggen, en wat dit beduidde. Ik gaf hem melk in een
aarden schotel, nadat ik er mijn brood in gedoopt had, en gaf hem
een stuk brood om mij dit na te doen, hetgeen hij spoedig begreep
en mij door teekens beduidde, dat hij dit zeer smakelijk vond. Ik
hield hem den geheelen nacht bij mij, en zoodra het dag werd
gelastte ik hem mij te volgen, en deed hem begrijpen, dat ik hem
eenige kleederen zou geven, want hij was geheel naakt. Toen wij
de plaats langs gingen, waar de twee Wilden begraven waren,
wees hij mij de plek, en de teekens, waaraan hij ze kon herkennen,
en gaf mij te kennen, dat hij ze wilde uitgraven en opeten. Hier-
over hield ik mij zeer boos, en gaf hem mijn afkeer er van te kennen,
door mij te houden, als of ik er van braken moest, en wenkte hem
met de hand, dadelijk verder te gaan wat hij zeer gewillig deed.
Ik klom daarop met hem den heuvel op, om te zien of zijn vijanden
vertrokken waren, en mijn kijker uithalende, zag ik duidelijk de
plaats, waar zij geweest waren, maar van hen, noch hunne kano's
niet het minste spoor. Het was dus blijkbaar, dat zij vertrokken
waren, en twee hunner makkers achtergelaten hadden, zonder
naar hen te zoeken.
Doch ik was hiermede niet tevreden, mijn moed en mijne nieuws-
gierigheid groeiden thans te gelijk aan; dus nam ik mijn slaaf
Vrijdag mede, gaf hem een sabel in de hand, terwijl hij een boog
en pijlen, in welker behandeling ik bevond, dat hij zeer bedreven
was, op den rug, en in zijn hand een mijner geweren droeg, terwijl
ik zelf de beide anderen nam, en zoo trokken wij naar de plaats,
waar de Wilden geweest waren, want ik wilde thans iets meer
van hen weten.
Toen wij daar kwamen, verstijfde mij het bloed in de aderen,
en mijn hart kromp ineen bij het akelig schouwspel, dat zich
opdeed. Het was waarlijk een vreeselijk schouwspel, althans voor
mij, want Vrijdag trok het zich volstrekt niet aan. De plek was
bezaaid met menschenbeenderen, de grond met bloed bedekt,
hier en daar lagen groote, half gebraden stukken vleesch ; kortom
al de blijken van een zegefeest na een overwinning. Vrijdag gaf mij
te kennen, dat zij vier gevangenen hadden medegebracht; drie
waren geslacht en de vierde was hij; dat er een groot gevecht
plaats gehad had tusschen hen en een naburigen koning, tot wiens
onderdanen hij scheen te behooren, en dat zij een groot aantal
gevangenen hadden gemaakt, die ieder naar verschillende plaatsen
waren gevoerd, door hen, die ze gevangen hadden genomen, om
ze te slachten, gelijk de Wilden, die hier gekomen waren, de hunne
hadden gedaan.
Ik deed Vrijdag al de overblijfselen van hun gruwelijk feest-
maal bijeenzamelen, op een hoop leggen, er een groot vuur ron-
dom maken, en liet alles tot asch verbranden. Ik bemerkte, dat
Vrijdag grooten trek naar het vleesch had, en van aard nog een
menscheneter was, maar ik het bij den minsten schijn daarvan
zoo veel afschuw blijken, dat hij het niet durfde te kennen geven,
want ik had hem beduid, dat als hij het durfde doen, ik hem zou
doodslaan.
Nadat dit gedaan was, keerden wij naar ons kasteel terug, en
ik ging voor hem aan het werk. Eerst gaf ik hem uit de konsta-
belkist een linnen broek, die hem vrij wel paste. Daarna maakte
ik hem een buis van geitenvellen, zoo goed ik kon, — en ik was
nu een dragelijke snijder geworden, — en gaf hem een muts van
een hazenvel, die hem zeer deftig stond, zoodat hij voor 's hands
vrij goed gekleed was, en niet weinig in zijn schik, dat hij bijna zoo
deftig uitgedost was als zijn meester. Wel was hij in het eerst zeer
linksch in al zijne bewegingen, zijn broek belemmerde hem ge-
weldig, en die mouwen van zijn buis knelden hem ; maar nadat ik
ze hier en daar wat wijder gemaakt had, en hij er aan gewoon raakte,
kon hij er zeer goed mede te recht komen.
Den volgenden dag, nadat ik met hem te huis was gekomen,
begon ik te bedenken, waar ik hem zou bergen, zonder dat hij
mij tot last was. Ik maakte daarom een kleine tent voor hem, op
de ledige plaats tusschen mijn beide schansen. Daar er hier een
ingang in mijn kelder was, maakte ik een hechte deur van planken
in den gang dicht bij de opening, die van binnen open ging. Des
nachts sloot ik die met een boom, en nam ook mijne ladders in,
zoodat Vrijdag niet binnen mijn binnensten muur kon komen,
zonder bij het overklimmen zoo veel gerucht te maken, dat ik
daarvan wakker moest worden, want mijn binnenste wal was nu
geheel met een dak voorzien van lange staken, die mijn geheele
tent overdekten, en tegen den kant van den heuvel steunden, die
weder dwars met kleine stokken en vervolgens met stroo van rijst
bedekt waren, welk laatste zoo sterk als riet was. Aan de opening,
waarmede ik door de ladder in- of uitging, had ik een soort van
valdeur gemaakt, die niet naar buiten openging, maar als men
dit beproefd had, met groot gedruisch naar binnen moest open-
vallen. Mijn wapens had ik des nachts ook altijd naast mij liggen.
Al deze voorzorgen waren echter overbodig; niemand had ooit
een dienaar, die trouwer, oprechter en meer aan hem gehecht was
dan Vrijdag aan mij ; hij was zonder arglist, en beminde mij als
een kind zijn vader, en ik durf zeggen, dat hij altijd zijn leven
voor het mijne zou gegeven hebben. De veelvuldige blijken, die
hij hiervan gaf, stelden dit buiten twijfel, en overtuigden mij spoe-
dig, dat ik geen voorzorgen jegens hem behoefde te gebruiken.
Dit deed mij dikwijls overdenken, dat hoezeer het God in Zijne
wijsheid behaagd heeft, een groot deel Zijner schepselen op deze
aarde te versteken van de beste oefeningen, waartoe hunne geest-
vermogens vatbaar zijn. Hij hun toch dezelfde vermogens geschon-
ken heeft, dezelfde rede, dezelfde neigingen ; hetzelfde gevoel van
dankbaarheid en verplichting, dezelfde hartstochten en gevoel van
verongelijkingen, hetzelfde besef van oprechtheid en trouw, en
alles wat hun in staat stelt goed te doen, en weldaden te ontvangen,
zoo wel als ons. Als de geiegenheid zich er toe aanbiedt, zijn zij even
bereid, ja bereidvaardiger dan wij, om deze ten beste aan te wenden.
Maar om tot mijn nieuwen knecht terug te keeren: ik was
zeer met dezen in mijn schik, en trachtte hem alles te leeren wat
hem nuttig, handig en behulpzaam kon maken; maar vooral
hem te leeren met mij te spreken en mij te verstaan. Hij was de
beste scholier, zoo vroolijk, vlijtig, en blijde als hij mij begrijpen
kon of zich aan mij doen verstaan, dat het mij een genot was,
met hem om te gaan. Nu was mijn levenswijze zoo aangenaam,
dat, ware ik slechts van de vrees voor de Wilden ontslagen ge-
weest, ik gaarne mijn verder leven hier had willen slijten.
HOOFDSTUK XXIII.
Robinson onderwijst en beschaaft zijn knecht Vrijdag.
Nadat ik twee of drie dagen op mijn kasteel was geweest, be-
greep ik, dat het goed was, ten einde Vrijdag van zijn afschu-
welijk eten van menschenvleesch af te brengen, hem eenig ander
vleesch te laten proeven. Ik nam hem derhalve op een ochtend
mede naar het bosch, met het oogmerk een geitje uit mijn kudde
naar huis te brengen en te slachten, maar onder weg zag ik een
geit met twee jongen in de schaduw liggen. Ik greep Vrijdag bij
den arm. „Sta stil," zeide ik, en wees hem, dat hij zou blijven staan.
Daarop legde ik mijn geweer aan, en schoot een der geitjes. De
arme knaap, die mij een zijner vijanden op een afstand had zien
dooden, zonder te weten of te begrijpen hoe, was zóó verschrikt
en verbaasd, dat hij van angst trilde en ik dacht dat hij neerge-
vallen zou zijn. Hij zag het geitje niet, dat ik gedood had, en had
ook niet bemerkt dat ik er op aangelegd had, maar hij rukte zijn
buis open, om te zien of hij ook gewond was, en begreep, dat ik
voornemens was hem te dooden, want hij viel voor mij neder,
omhelsde mijne knieën, en zeide mij veel dat ik niet verstaan kon,
maar gemakkelijk begrijpen, dat hij mij smeekte hem niet te doo-
den.
Spoedig vond ik een middel hem te overtuigen, dat ik hem
geen kwaad wilde doen, ik beurde hem lachend op, wees op de geit
die ik geschoten had, en gelastte hem die te gaan halen, gelijk
hij deed. Terwijl hij zich over haren dood verwonderde, laadde
ik mijn geweer weder, en zag toevallig een vogel zoo groot als een
havik, binnen schot op een boom zitten. Om nu Vrijdag eenigszins
te doen begrijpen wat ik doen wilde, wees ik hem den vogel, die
een papegaai bleek te zijn, ofschoon ik hem eerst voor een havik
hield, en op mijn geweer en op den grond onder den boom, om
hem te doen begrijpen, dat ik dien vogel uit den boom zou schie-
ten. Daarop schoot ik, en de vogel viel. In weerwil van hetgeen
ik gezegd had was hij echter weder hevig verschrikt, en vooral
omdat hij mij niets in het geweer had zien doen. Hij begreep,
dat dit een tooverwerktuig moest zijn, dat alles, mensch en beest,
van verre en nabij dooden kon. Deze indruk bleef hem lang bij,
en als ik het toegelaten had, zou hij, geloof ik, mij en mijn geweer
aangebeden hebben. Verscheidene dagen daarna durfde hij het
geweer nog niet aanraken, maar sprak er dikwijls tegen, als hij
alleen was, en smeekte het, gelijk ik naderhand van hem vernam,
hem niet te dooden.
Zoodra hij van zijn eerste verbazing wat bekomen was, ge-
lastte ik hem den vogel te gaan halen, wat hij deed, maar eenigen
tijd weg bleef, want ik had hem slechts aangeschoten, en hij was
een eind weegs weggefladderd. Terwijl hij hem opzocht, maakte
ik van deze gelegenheid gebruik om mijn geweer weder te laden,
daar hij er nog niets van begreep, zonder dat hij het zag, opdat
ik, als hij terug kwam, gereed mocht zijn als zich eenig ander wild
opdeed, hetgeen echter thans het geval niet was. Ik bracht het
geitje naar huis, stroopte het nog denzelfden avond af, en hakte
het zoo goed ik kon in stukken. Vervolgens kookte ik er een stuk
van tot soep, en na er wat van gegeten te hebben, gaf ik er Vrijdag
ook wat van, dien het zeer goed scheen te smaken, doch wat hem
het meest verwonderde, was dat hij er mij zout bij zag eten. Hij gaf
mij door teekens te kennen, dat zout niet goed om te eten was;
hij stak een weinig in den mond, en hield zich alsof hij er van
walgde en zou gaan braken, waarna hij met water zijn mond uit-
wiescn ; daarentegen nam ik een stuk vleesch zonder zout, en hield
mij alsof ik van het gebrek aan zout walgde, maar het baatte niets,
nimmer wilde hij zout bij zijn spijs voegen.
Na hem den eersten dag soep gegeven te hebben, besloot ik
hem den tweeden dag op gebraad te onthalen, door een stuk
geitenvleesch aan het spit te steken. Ik deed dit, gelijk ik in En-
geland dikwijls gezien had, door het vleesch in een stuk aan een
staak te hangen, die op twee andere staken steunde, en deze te
draaien. Vrijdag stond dit verbaasd aan te zien, maar toen hij het
vleesch proefde, gaf hij mij op allerlei wijzen te verstaan hoe goed
het hem smaakte, en eindelijk gaf hij te kennen, dat hij nimmer
meer menschenvleesch wilde eten, wat mij zeer aangenaam was.
Den volgenden dag zette ik hem aan het werk om eenig koren
te dorscnen, zooals ik dat gewoon was, en spoedig kon hij dit
even goed doen als ik, vooral nadat hij gezien had waarvoor dit
geschiedde, want ik liet hem zien hoe ik mijn brood bereidde
en bakte, en kort daarna kon Vrijdag dit alles voor mij doen zoo
goed als ik zelf. Ik begon nu te begrijpen, dat ik voor twee man
eten moest hebben in plaats van voor één, en dus meer graan
dan vroeger moest aankweeken ; ik stak dus een grooter stuk land
af, en begon dit te omheinen even als het vorige. Vrijdag werkte
hieraan zeer gewillig en vlijtig mede, en ik vertelde, dat dit was
om graan te bekomen, ten einde meer brood te maken, omdat
hij nu bij mij was. Hij scheen hierdoor zeer getroffen en beduidde
mij, dat ik thans door hem meer werk had dan vroeger voor mij
alleen; maar dat ik slechts te zeggen had wat ik gedaan wilde
hebben, en dat hij te harder voor mij zou werken.
Dit jaar was voor mij het aangenaamste van alle, die ik hier
doorgebracht had. Vrijdag begon tamelijk wel te spreken en ken-
de spoedig de namen van al wat ik hem wijzen kon, en van elke
plaats, waar ik hem heen zenden kon. Ik begon dus thans mijn
tong weder te gebruiken, waartoe ik, om te spreken be-
doel ik, tot hiertoe weinig gelegenheid had gehad. Behalve het
genoegen met hem te spreken, had ik veel vermaak in zijn
karakter ; zijn eenvoudige, brave en argelooze aard bleek mij da-
gelijks meer, en ik begon hem hartelijk lief te hebben ; en van zijn
kant geloof ik, dat hij mij meer dan iets ter wereld beminde.
Ik wilde eens beproeven of hij weder naar zijn land verlangde,
en daar hij nu genoeg Engelsch kende om mij eenige vragen te
beantwoorden, vroeg ik hem of zijn volk nimmer in een gevecht
overwinnaar was, waarop hij glimlachend antwoordde: „Jawel,
wij vechten altijd het best ;" hij bedoelde beter dan hun vijanden.
Hierop hielden wij het volgende gesprek:
„Gij vecht het best," zeide ik, „hoe komt het dan, dat gij ge-
vangen genomen zijt."
Vrijdag. Mijn volk verslaat ze toch.
Meester. Hoe verslaan ? Dat begrijp ik niet, als uw volk hen
versloeg, hoe kwaamt gij dan gevangen?
Vrijdag. Zij waren meer dan mijn volk op de plek waar ik
was. Zij nemen een, twee, drie en mij gevangen. Mijn volk ver-
sloeg hen elders, waar ik niet was ; daar nam mijn volk een, twee,
drie, veel duizend gevangen.
Meester. Maar waarom heeft uw volk u dan niet uit de han-
den uwer vijanden verlost?
Vrijdag. Zij brachten gauw een, twee, drie en mij in de kano;
mijn volk daar geen kano had.
Meester. Zoo. En wat doet uw volk met de lieden, die zij
genomen hebben? Voeren zij hen weg en eten ze op, gelijk die
anderen?
Vrijdag. Ja, mijn volk eet óók menschen ; eet ze allen op.
Meester. Waar brengen zij die heen?
Vrijdag. Zij gaan naar andere plaats, waar zij willen.
Meester. Komen zij hierheen?
Vrijdag. Ja hierheen, hier en op andere plaatsen.
Meester. Zijt gij vroeger hier met hen geweest?
Vrijdag. Ja, ik hier geweest ben. (Hierbij wees hij naar den
N. W. kant van het eiland, waar het schijnt dat hnnne landings-
plaats was).
Hieruit maakte ik op, dat hij vroeger onder de Wilden geweest
was, die gewoon waren op de verder afliggende gedeelten van het
eiland aan wal te gaan, met dezelfde oogmerken, waartoe hij
thans hier gebracht was, en toen ik hem eenigen tijd daarna aan
dien kant bracht, herkende hij dadelijk de plaats, en zeide mij,
dat hij daar eens geweest was, toen zij twintig mannen, twee vrou-
wen en een kind hadden gegeten. Hij kon in het Engelsch niet
tot twintig tellen, maar hij wees het mij door zooveel steentjes
naast elkander te leggen en mij die te laten tellen.
Ik heb dit gesprek medegedeeld, omdat er het volgende uit op
te maken viel: Ik vroeg hem namelijk hoe ver ons eiland van
de kust af lag, en of de kano's op den tocht herwaarts niet dik-
wijls verongelukten. Hij zeide. dat er geen gevaar was, en de kano's
nimmer vergingen, maar dat er een eind weegs in zee een stroo-
ming en een wind was, naar de eene zijde in den morgen, en in
den namiddag naar de andere zijde.
Ik begreep, dat dit niets anders was dan de loop van het getij,
naarmate het water wies of afliep, maar naderhand heb ik geleerd,
dat dit ontstond uit de sterke eb en vloed van de groote Orinoco-
rivier, in welker monding ik naderhand begreep, dat ons eiland
lag, en dat het land hetwelk ik ten W. en N. W. gewaar werd,
het groote eiland Trinidad, aan den noordelijken hoek van ge-
melde rivier, was. Ik deed Vrijdag duizend vragen over het land,
de bewoners, de zee, de kust, en welke de naburige volken waren;
hij verhaalde mij met de meest mogelijke openhartigheid al wat
hij wist. Ik vroeg hem de namen der verschillende volken in den
omtrek; maar kon niets anders uit hem krijgen dan Caribs; waaruit
ik begreep, dat het Caraïben waren, die volgens onze kaarten,
dat deel van Amerika bewonen, dat zich van de Orinoco tot aan
Guiana, en aan de andere zijde tot St. Martha uitstrekt. Hij
verhaalde mij, dat ver achter de maan (waarmede hij bedoelde
in die richting, waar de maan onderging), dat is ten westen van
hun land, witte, baardige mannen woonden, zoo als ik (hierbij
wees hij op mijne knevels) en dat deze veel mannen gedood
hadden, zooals hij zeide. Ik besloot hieruit, dat hij de Spanjaar-
den bedoelde, wier wreedheden in Amerika, het geheele land door
bekend zijn geraakt, en door alle volkeren van vader tot zoon
bewaard zijn gebleven.
Ik vroeg hem of hij mij zeggen kon, hoe ik van dit eiland, en
bij die blanke menschen komen kon. Hij zeide ja, en dat dit gaan
kon in „twee kano's." Ik begreep eerst niet wat hij met „twee
kano's meende, maar kwam er eindelijk met veel moeite achter,
dat hij wilde zeggen in een kano, zoo groot als twee andere.
Deze verklaring beviel mij zeer goed, en van dit oogenblik af
koesterde ik eenige hoop, dat ik den een of anderen tijd gelegen-
heid zou vinden van deze plaats te ontkomen, en dat deze arme
Wilde mij ter uitvoering daarvan behulpzaam zou kunnen zijn.
Gedurende al den tijd, dat Vrijdag nu bij mij was geweest, en
begon te leeren met mij te spreken en mij te verstaan, had ik
niet nagelaten hem de eerste begrippen der godsdienst in te pren •
ten; zoo vroeg ik hem eens wie hem geschapen had. De arme
knaap begreep mij volstrekt niet, maar dacht, dat ik vroeg wie
zijn vader was. Ik vatte dus de zaak anders aan, wees hem op
de zee, den grond waarop hij trad, de heuvels en de bosschen.
Hij zeide, dat dit gemaakt was door den ouden Benamoekie, die
verder dan alle menschen woonde. Hij wist van dien grooten
persoon niets anders te zeggen, dan, dat hij zeer oud was, veel
ouder, zeide hij, dan de zee of het land, dan de maan of de ster-
ren. Ik vroeg hem daarop, dat zoo die oude persoon alle dingen
gemaakt had, waarom niet alle dingen hem eer bewezen? Hij
keek zeer ernstig en zeide met onnoozele eenvoudigheid: „Alle
dingen zeggen O! tegen hem." Ik vroeg hem of de lieden,die in
zijn land stierven, ergens heen gingen. „Ja, ja," zeide hij, „zij
gaan allen naar Benamoekie." Daarop vroeg ik of zij, die zij op-
aten, daar ook heen gingen, en hij zeide, „ja".
Dit gaf mij aanleiding hem in de kennis van den éénigen waren
God te onderrichten. Ik zeide hem, terwijl ik naar den hemel wees
dat de groote Maker van alle dingen daar woonde, en dat Hij
de wereld met dezelfde almacht en wijsheid bestierde, waarmede
Hij ze geschapen heeft; dat Hij almachtig is, ons alles doen, alles
geven, alles ontnemen kan; en zoo opende ik van lieverleedehem
de oogen.
Hij luisterde zeer oplettend, en hoorde met veel genoegen hoe
wij God behoorden te bidden, en hoe Deze ons altijd hoorde, waar
wij ook waren. Hij zeide mij eens, dat zoo God ons hooren kon,
terwijl Hij verder dan de zon was, dat Hij dan een grooter God
dan hun Benamoeki was, die niet veraf woonde, en toch hen
niet hooren kon, ten ware zij den hoogen berg opstegen, waarop
hij woonde om tegen hem te spreken. Ik vroeg hem of hij daar
ooit gegaan was; hij zeide „neen", en dat dit alleen de oude lie-
den deden, die hij Oowookakie noemde, dit zijn, gelijk ik uit zijne
verklaringen begreep, zooveel als hunne priesters, en dat deze
heengingen om „O!" te zeggen (zoo noemde hij het bidden), en
als zij terugkwamen, verhaalden wat Benemoeki gezegd had.
Hieruit bemerkte ik, dat er zelfs onder de domste en verblindste
Heidenen een priesterschap en zekere verborgenheden bestaan,
om het gemeen ontzag voor de priesters in te boezemen.
Ik trachtte Vrijdag omtrent deze bedriegerijen in te lichten, en
zeide hem, dat het voorgeven hunner oude lieden, dat zij den berg
opgingen, om hunnen god Benamoekie aan te roepen, bedriegerij
was, zoowel als dat zij vandaar komende, verhaalden wat hij hun
gezegd had; dat, zoo zij daar iemand ontmoetten, of iemand tot
hen sprak, dit dan een booze geest moest zijn. Hierop had ik in
een lang gesprek met hem over den duivel, zijn oorsprong, zijn
ROBINBON CBDSOK. 9
opstand tegen God, zijn vijandschap tegen de menschen, hare
oorzaak, zijn verblijf in de duistere plaatsen der wereld, om daar,
in stede van God en als God aangebeden te worden; en over zijn
vele listen, om den mensch in het verderf te storten; hoe hij tot
onze ziel toegang kreeg door onze hartstochten strikken te span-
nen, waardoor wij ons zelven in verzoeking brachten, en vrijwil-
lig ons eigen verderf te gemoet gingen.
God weet het, ik bezat meer welmeenendheid dan kunde, in
mijn pogingen tot onderricht van dezen Wilde, en ik moet be-
kennen, wat geloof ik allen, die even zoo handelen, zullen onder-
vinden, dat terwijl ik hem leerde, ik mij zelve vele dingen eigen
maakte en opmerkte, die ik vroeger niet wist of nimmer aan
gedacht had, maar mij thans voor den geest kwamen, nu ik ze
ter onderrichting voor dezen armen Wilde bijeen verzamelde; en
ik onderzocht deze zaken thans met meer lust dan ooit te voren.
Het zij dus dat deze arme Wilde mij genoegen of gevaren zou aan-
brengen, altijd had ik groote reden tot dankbaarheid. Mijn ver-
driet werd thans lichter, mijn woning was mij genoeglijker, en
als ik bedacht, dat ik in dit eenzaam leven, waartoe ik veroor-
deeld was, niet alleen zelf naar den hemel had leeren opzien, en
nadenken door Wiens bestier ik hier gekomen was, maar thans
zelf tot een werktuig verkoren was, om met hulp der Voorzienig-
heid, niet alleen het lichaam, maar ook de ziel van dezen armen
man te redden, en hem de kennis van dm waren God in te
prenten; ik zeg, wanneer ik dit alles bedacht, gevoelde ik mij van
een heimelijke vreugde doordrongen, en verheugde mij, dat ik naar
deze plaats gevoerd was, hetgeen ik vroeger beschouwde als de
grootste ramp, die mij ooit treffen kon.
HOOFDSTUK XXIV.
Robinson en Vrijdag bouwen een kano, om hen naar
Vrtfdag's geboorteland te brengen. — Hun plan
wordt verhinderd door de Komst van een
troep Wilden.
Nadat Vrijdag en ik bevriend waren geworden, en hij schier
alles verstaan kon wat ik tot hem znide, en mij vloeiend, o -
schoon in gebroken Engelscn, kon antwoorden, verhaalde ik hem
mijn geschiedenis; vooral wat mijn komst alhier aangaat, hoe ik
hier huis gehouden had, en hoe lang. Ik leerde hem het geheim
(want dit was het voor hem) van kruit en lood, en hoe hij een
geweer afschieten moest. Ik gaf hem een mes, waarmede hij zeer
in zijn schik was, en maakte hem een draagband om het in een
scheede te dragen; in plaats van een sabal gaf ik hem om daar-
aan te hangen een bijl, die als wapen in sommige gevallen nuttig
kan zijn, maar nog veel nuttiger in vele andere omstandig-
heden.
Ik beschreef hem de landen van Europa, maar in het bizonder
mijn vaderland; hoe wij daar leefden, hoe wij God dienden, hoe
wij ons in de maatschappij gedroegen, en hoe wij in schepen
naar alle deelen der wereld gingen. Ik verhaalde hem van het
wrak, waar ik aan boord was geweest, en wees hem de plaats
zoo nabij als ik kon, want het was lang te voren aan stukken
geslagen en geheel verdwenen.
Ik toonde hem hetgeen er nog over was van de boot, die bij
mijn redding op het strand geslagen werd, en die ik nimmer had
kunnen bewegen, maar die thans in stukken was gevallen. Toen
Vrijdag deze boot zag, stond hij een poos in gedachten en zeide
niets. Eindelijk echter, toen ik vroeg waar hij zoo over peinsde,
zeide hij: „Ik heb een boot zoo zien komen op een plaats van
mijn volk."
Ik begreep hem eerst niet, maar bij nader onderzoek maakte
ik uit hem op, dat zulk een soort van boot op de plaats waar hij
woonde, gekomen was, namelijk, gelijk hij mij verklaarde, door
slecht weder daar heen geslagen. Ik verbeelde mij thans, dat de
sloep van een Europeesch schip op die hoogte, verloren geraakt
en op strand geworpen was; ik was echter zoo dom, dat ik er niet
eens aan dacht, dat er wel menschen zich daarmede bij een schip-
breuk hadden kunnen redden, en vroeg hem dus alleen hoe de boot
er uitzag.
Vrijdag beschreef mij die vrij wel, maar ik begreep hem nog be-
ter toen hij er met eenige warmte bijvoegde: „Wij redden die
blanke menschen van verdrinken!" Ik vroeg dadelijk of er eenige
blanken in de boot waren geweest. — „Ja de boot vol," zeide hij.
Ik vroege hoeveel ? Hij telde op zijn vingers tot zeventien. Op mijn
vraag wat er van hen geworden was, zeide hij : „Zij leven, zij wo-
nen bij mijn volk."
Dit deed weder nieuwe gissingen bij mij ontstaan; ik geloofde
thans, dat deze menschen misschien tot het schip behoord hadden;
dat naar mijn eiland heengeslagen was, en dat, nadat het schip op
de rots gestooten had, en zij een onvermij delijken dood voor oogen
zagen, zij zich in de boot gered hadden en op de woeste kust on-
der de Wilden geland waren. Ik vroeg vervolgens nauwkeuriger
wat er van hen geworden was; hij verzekerde mij dat zij daar nog
leefden, dat zij er ongeveer vier jaren geweest waren, dat de Wil-
den hen geen leed deden en hun voedsel gaven. Ik vroeg hem hoe
het kwam, dat zij hen niet dood sloegen en opaten? Hij zeide:
„neen, zij maken broeders met hen," waarmede hij een verbond of
wapenstilstand, naar het scheen, wilde te kennen geven. „Zij eten
geen mannen, als die niet in den oorlog zijn gevangen genomen."
Mijn voornemen om met hem naar het vaste land over te steken,
had thans zóó diep wortel bij mij geschoten, dat ik hem zeide,
dat wij een boot zouden maken, en dat hij daarmede vertrekken
kon. Hij antwoordde niet, maar zag er zeer bedrukt uit. Ik
vroeg wat hem deerde. Hij antwoordde met de vraag: waarom
ik boos op Vrijdag was? Wat hij mij gedaan had? Ik vroeg wat
hij hiermede bedoelde, en zeide, dat ik in het geheel niet boos op
hem was. „Niet boos! niet boos!" herhaalde hij verscheidene ma-
len, „waarom wilt gij dan Vrijdag naar zijn volk terugzenden?"
— „Wel," zeide ik, „hebt gij niet gezegd, dat gij wenschte daar
te zijn, Vrijdag?" — „Ja, ja," zeide hij, „ik wensehte, dat wij bei-
den daar waren; Vrijdag daar niet, als meester daar niet is." —
Kortom, hij wilde er niet aan denken daarheen te gaan, zonder
mij. „Zou ik daarheen gaan, Vrijdag?" hernam ik, „wat zou ik
daar doen?" Driftig keerde hij zich naar mij toe, en zeide: „Gij
daar zeer veel goed doen, gij leeren de Wilden goede, brave men-
schen zijn, gij hun leeren God kennen, God bidden en een nieuw
leven leiden." — „Helaas, gij weet niet wat gij zegt, Vrijdag,"
hernam ik, „ik ben zelf een onwetend mensch." — „Ja, ja," ver-
volgde hij, „gij mij goed leeren, gij hun óók goed leeren." — „Neen,"
zeide ik, „gij zult zonder mij gaan Vrijdag, en mij hier alleen laten
leven, gelijk vroeger." Hij zag er zeer verslagen uit, en daarop spoe-
dig een bijl halende, die hij gewoonlijk bij zich droeg, gaf hij mij
die in de hand. „Wat moet ik daarmede doen?" vroeg ik. „Gij
Vrijdag doodslaan," zeide hij. „Waarom zou ik u doodslaan?" vroeg
ik weder. Hij antwoordde driftig: „Waarom gij Vrijdag wegzenden?
Vrijdag doodslaan, Vrijdag niet wegzenden." Dit sprak hij zóó ern-
stig, dat ik een traan in zijn oogen zag. Kortom, ik ontdekte zóó
duidelijk in hem de uiterste genegenheid jegens mij en zijn vast
besluit, dat ik hem toen zeide, en naderhand dikwijl herhaalde, dat
ik hem nimmer zou wegzenden als hij bij mij wilde blijven.
Daar ik over het geheel in al zijn woorden zulk een gehecht-
heid aan mij vond, en dat niets hem mij zou doen verlaten, be-
greep ik, dat de grondoorzaak van zijn verlangen om zijn vader-
land terug te zien, uit de vurige liefde voor zijn volk en de hoop
het wel te doen, ontsproot; een zaak waartoe ik niet den min-
sten lust of verlangen gevoelde. Mijn grootste zucht om derwaarts
te vertrekken ontstond uit het bericht dat ik van hem vernomen
had, dat namelijk zich daar zeventien blanken bevonden. Zonder
verder dralen ging ik derhalve met Vrijdag aan het werk, om een
grooten boom te vinden, die geschikt was voor een groote prauw
of kano, om de reis te ondernemen. Er was hout genoeg op het
eiland om een geheele vloot te bouwen, niet alleen van prauwen
of kano's, maar van groote schepen zelfs. De hoofdzaak echter
waarnaar ik verlangde, was er een te vinden, die zóó dicht bij
het water stond, dat wij die, als zij af was, te water konden bren-
gen, teneinde niet weder in denzelfden misslag als vroeger te ver-
vallen.
Eindelijk wees Vrijdag mij een boom, want ik vond, dat hij veel
beter wist dan ik, welk soort van hout het geschikste was. Ik weet
nog niet tot welk soort de boom behoorde, die wij velden, behalve
dat hij veel naar verfhout geleek. Vrijdag was er voor, den stam
met vuur uit te hollen, maar ik zeide hem, dit liever met werk-
tuigen te doen, en nadat ik hem het gebruik daarvan gewezen had,
kon hij er spoedig goed mede te recht, Na een maand harden ar-
beid, hadden wij hem af, en zeer goed gevormd, vooral toen wij
met onze bijlen, die ik hem had leeren behandelen, er de goede
gedaante van een sloep aan hadden gegeven. Vervolgens kostte het
ons nog wel veertien dagen tij ds om haar als het ware duim voor
duim, op groote rollen naar het water te brengen; maar toen zij
er in was, had zij zeer goed twintig man kunnen dragen.
Ik bracht bijna twee maanden zoek aan het in orde brengen
van mijn mast en zeilen; want ik maakte ook nog een kleine
vlieger en een fok er bij, om te helpen als wij door den wind
moesten gaan, en ik maakte er van achteren een roer aan om te
sturen; en schoon dit er vrij onbehouwen uitzag, kende ik echter
het nuttige en noodzakelijke er te goed van, om mij niet zoo
veel moeite te geven, dat het eindelijk tot stand kwam, ofschoon
als ik bedenk hoe dikwijls mijn proefnemingen hiertoe mislukten
ik geloof, dat het mij schier even veel moeite kostte als de boot
zelve.
Toen het weder gestadig werd, maakte ik dagelijks toebereid-
selen tot onze reis. Het eerste wat ik deed, was een aantal le-
vensmiddelen bijeen te brengen; op een morgen was ik aan iets
hiertoe bezig, toen ik Vrijdag gelastte naar het strand te gaan,
om te zien, of hij een schildpad vinden kon, iets waarnaar wij
gewoonlijk alle weken eens zochten, zoowel om de eieren als om
het vleesch, Vrijdag was nog niet lang weg geweest, toen hij terug
kwam loopen, en vóór ik den tijd had hem toe te spreken, riep
hij: „O meester, meester! o verdriet! o kwaad!" — „Wat is
het, Vrijdag?" zeide ik. — „O, ginder," zeide hij, „ginder een,
twee, drie kanos, een, twee, drie kanos!"
„Nu goed, Vrijdag, wees niet bang," zeide ik, en trachtte hem
een riem onder het hart te steken. Ik zag echter, dat de arme
knaap doodelijk beangst was, want hij had zich in het hoofd ge-
zet, dat zij alleen gekomen waren om hem te zoeken, en dat zij
hem in stukken zouden houwen. Hij beefde zóó, dat ik niet wist
wat ik met hem zou beginnen. Ik stelde hem gerust zooveel ik
kon, en zeide, dat ik even veel gevaar liep als hij, en dat zij mij
zoowel als hem zouden opeten. „Maar," zeide ik, Vrijdag, wij
moeten besluiten, met hen te vechten. Kunt gij vechten, Vrij-
dag ?" — „Ik kan schieten," zeide hij, „maar er zijn er zooveel."
— „Wees daar niet bang voor," hernam ik, „die wij niet dood-
schieten, zullen door ons vuur bevreesd geworden zijn." Ik vroeg
hem daarop, als ik besloot hem te verdedigen, of hij mij zou
bijstaan en stipt doen wat ik hem gelastte. Hij zeide: „Ik
sterven zal als gij mij gelast te sterven, meester." Ik ging daarop
heen en nam een goeden slok rum en gaf hem ook een borrel;
daarop liet ik hem de twee jachtgeweren, die wij altoos bij ons
hadden, geven, en laadde die met groven ganzenhagel, die bijkans
zoo zwaar was als pistoolkogels; vervolgens nam ik vier geweren
en laadde die ieder met twee patronen en vijf kogels, en op
mijn twee pistolen deed ik ook twee kogels op ieder. Volgens
gewoonte hing ik mijn grooten sabel op zijde en gaf Vrijdag zijn bijl.
Na ons aldus toegerust te hebben, nam ik mijn kijker en
klom den heuvel op, om te zien wat ik ontdekken kon. Weldra
bemerkte ik, dat er een-en-twintig Wilden waren, drie gevange-
nen en drie kanos; en dat hunne geheele bezigheid scheen te
zijn om van deze drie mannen een gastmaal te houden — een
barbaarsch feest waarlijk, maar dat hij hen niets ongewoons was.
In deze eerste vlaag van woede deelde ik de wapens, tusschen
ons; ik gaf Vrijdag een pistool en óók drie geweren, en zoo
trokken wij op weg. Ik stak een fleschje rum bij mij. en ga f
Vrijdag een zak met kruit en lood te dragen. Ik gelastte hem
dicht achter mij te blijven, en niet te schieten, noch iets te doen
buiten mijn orders, en tevens geen enkel woord te spreken. Aldus
toegerust, maakte ik een omweg van bijna een (Eng.) mijl, zoo-
wel om de kreek over te trekken, als om in het bosch te komen;
opdat ik hen binnen bereik van mijn schot mocht krijgen, zonder dat
zij mij ontdekten, wat naar ik met mijn kijker gezien had, ge-
makkelijk te doen was.
Met dit besluit trad ik het bosch in, en trok met de meeste
stilte en omzichtigheid, terwijl Vrijdag mij dicht op de hielen
volgde, tot aan den zoom van het bosch, aan den kant, die het
dichtst bij hen was, behalve, dat een uithoek van het bosch mij
van hen afscheidde. Hier gekomen riep ik Vrijdag zachtjes bij
mij, en hem een grooten boom, die juist aan den hoek stond,
wijzende, gelastte ik hem daarin te klimmen, en mij tijding te
brengen als hij duidelijk zien kon wat zij verrichtten. Dit deed
hij en kwam onmiddellijk terug, zeggende, dat men ze vandaar
duidelijk zien kon; dat zij allen om het vuur zaten, het vleesch
van een hunner gevangenen etende, terwijl een ander, niet ver
van hen af, gebonden op het zand lag, die zij volgens zijn zeggen
daarna zouden doodslaan; hetgeen mij buiten mij zelven van drift
maakte. Hij zeide mij, dat het niet een van zijn natie was, maar
een dier witte gebaarde mannen, die bij zijn volk in de boot
waren gekomen. Dit bericht, dat het een blanke was, deed mijn
afschuw ten top stijgen, en naar den boom gaande, zag ik door
mijn kijker duidelijk den blanke, die op het strand lag, aan
handen en voeten gekneveld met een soort van biezen, en dat
hij een Europeaan was, en kleederen aan had.
Er was nog een andere boom met eenig struikgewas er om
heen, ongeveer vijftig ellen dichterbij dan de plek waar ik stond,
en door een kleinen omweg te maken kon ik zonder gezien te
worden, daar komen, en dan was ik op een half geweerschot
afstands van hen. Ik bedwong daarom mijn drift, en ongeveer
twintig schreden teruggaande, begaf ik mij achter eenig kreu-
pelhout, dat zich uitstrekte tot aan den anderen boom, en
toen kwam ik aan een kleine hoogte, die mij op ongeveer
tachtig ellen afstands, een duidelijk gezicht van hen opleverde.
HOOFDSTUK XXV.
Roblnson bevrijdt een Spanjaard. — Vrijdag ontdekt
zijn Vader.—Er wordt voor verblijf van die nieuwe
geesten gezorgd. — Deze worden later uitgezon-
den om de andere Spanjaarden te bevrijden.
— Aankomst van een Engelsch vaartuig.
Ik had geen tijd te verliezen, want negentien dier rampzaligen
zaten op den grond allen dicht bij elkander, en hadden juist de
twee anderen afgezonden om den armen Christen te slachten, en
hem misschien aan stukken gehouwen, naar hun vuur te brengen,
en zij bukten om de banden aan zijn voeten los te maken. Ik
wend mij tot Vrijdag. „Doe nu zoo als ik gelast heb," zeide ik.
Hij antwoorddc van ja, en ik herhaalde: „Vrijdag, doe juist wat
gij mij ziet doen, en geef wèl acht". Ik zette een der musketten
en het jachtgeweer op den grond, en Vrijdag deed hetzelfde. Met
het andere geweer legde ik op de Wilden aan, waarin hij mij na-
volgde. Ik vroeg daarop of hij gereed was. „Ja," was zijn ant-
woord. „Geef dan vuur," zeide ik, en op hetzelfde oogenblik
brandde ik óók los.
Vrijdag had veel beter gemikt dan ik; aan den kant waar hij
heenschoot had hij twee man gedood en drie gekwest, en ik had
aan mijn zijde een gedood en twee gekwest. De Wilden geraakten
in vreeselijke opschudding, gelijk men wel denken kan; allen, die
niet gekwetst waren, sprongen dadelijk op, maar zij wisten
niet waarheen zij vluchten, noch waarheen zij uitzien moesten;
want zij zagen niet vanwaar het verderf hen naderde. Vrijdag
hield mij gestadig in het oog, ten einde, gelijk ik hem gelast had,
te zien wat ik deed ; onmiddellijk na het eerste schot liet ik dus
het geweer vallen, en nam het jachtgeweer op, en Vrijdag deed
hetzelfde; hij zag mij den haan overhalen endeed evenzoo. „Zijt
gij gereed. Vrijdag?" vroeg ik. „Ja," hernam hij. „Vuur dan, in
Gods naam," zeide ik, en ik brandde weder los op de verbijsterde
Wilden, en Vrijdag deed evenzoo, en daar onze geweren nu met
groven ganzenhagel of kleine pistoolkogels geladen waren, zagen
wij slechts twee vallen, maar een groote menigte waren gewond,
die als razenden gillend en schreeuwend heen en weder liepen,
terwijl spoedig daarna er nog drie of vier, die zwaar gekwetst
waren, nederstortten.
„Volg mij nu, Vrijdag," zeide ik, het afgeschoten geweer neder-
leggende, en het nog geladen musket opnemende. Hij deed het
moedig, en ik kwam het bosch uit en vertoonde mij, met Vrijdag
vlak achter mij. Zoodra ik bemerkte dat zij mij zagen, schreeuwde
ik zoo luid als ik kon, en gelastte Vrijdag dit ook te doen; en
zoo hard als ik loopen kon, begaf ik mij recht naar den armen
menscn toe, die op het strand lag, tusschen de plaats waar zij
zaten en de zee. De twee Wilden die hem juist hadden willen
slachten, hadden de vlucht genomen in den schrik voor ons eerste
vuur, en waren in een kano gesprongen, en nog drie begaven
zich óók daarheen. Ik keerde mij naar Vrijdag, gelastte hem verder
te gaan en op hen vuur te geven. Hij begreep mij dadelijk, en
ongeveer veertig schreden vooruitgaande, om te dichter bij hen
te zijn, gaf hij vuur op hen, en ik meende, dat hij hen allen ge-
dood had; want ik zag ze allen over elkander in de boot tuimelen,
doch twee hunner stonden spoedig weder op. Hij had echter twee
er van gedood en de derde gekwetst, zoodat deze als dood op den
bodem van de kano lag.
Terwijl Vrijdag op hen vuurde, haalde ik mijn més uit, en sneed
de banden door, waarmede de arme mensch gebonden was; hielp
hem op de been en vroeg hem in het Portugeesch wie hij was.
Hij antwoordde in het Latijn: „Christianus"; maar was zoo zwak
dat hij nauwelijks staan of spreken kon. Ik haalde mijn flesch
uit den zak en wenkte hem, dat hij drinken zou, hetgeen hij deed;
en ik gaf hem een stuk brood, hetgeen hij opat. Toen vroeg ik
hem wat landsman hij was, en hij zeide: „Espagniole," en zich
een weinig hersteld hebbende, gaf hij mij door alle mogelijke
teekens te kennen, hoezeer hij mij dankbaar was voor zijn be-
vrijding. „Signor," zeide ik, in zoo goed Spaansch als ik bijeen
kon brengen, „daar zullen wij later over spreken, maar nu moeten
wij vechten, als uwe krachten het toelaten; neem dan dit pistool
en die sabel, en weer u daarmede". Hij nam ze met dankzegging
aan, en nauwelijks had hij de wapens in de hand, of hij scheen
nieuwe kracht te krijgen, vloog als woedend op zijn moordenaars
aan, en had twee hunner in een oogennlik neergeveld ; want om
de waarheid te zeggen, de arme schepsels, wien dit alles zoo over-
kwam, waren zóó verschrikt van de losbranding onzer geweren,
dat zij van verbazing en angst nederstortten, en even weinig in
staat waren aan de vlucht te denken, als om onze kogels af te
weren, en zoo ging het ook met de vijf, die in de boot waren;
want toen Vrijdag schoot en er drie getroffen waren, nedervielen,
stortten de andere twee van schrik neder.
Ik hield mijn geweer nog in de hand, maar zonder vuur te geven
omdat ik mijn schot bewaren wilde, daar ik den Spanjaard mijn
pistool en sabel had gegeven; ik riep Vrijdag dus, en zond hem
terug, om de ongeladen geweren te halen, hetgeen hij met groote
vlugheid deed; en na hem mijn geweer gegeven te hebben, ging
ik zitten om de anderen weder te laden, en gelastte hem naar mij
toe te komen als hij ze noodig had. Terwijl ik ze laadde, ge-
raakte de Spanjaard in een fel gevecht met een der Wilden, die
hem met een dier houten zwaarden aanviel, hetzelfde wapen,
waarmede hij zou geslacht zijn geworden, als ik het niet belet
had. De Spanjaard, die ofschoon zwak, zoo moedig was als een
leeuw, had dezen Indiaan een geruime poos bevochten en hem
twee wonden aan het hoofd toegebracht; maar de Wilde, een kloeke
sterke kerel zijnde, had den afgematten man nedergeworpen en
trachtte hem mijn sabel uit de hand te wringen, toen de Spanjaard
hoewel onderliggende, wijsselijk de sabel losliet, mijn pistool uit
zijn gordel trok en den Indiaan door het lichaam schoot, zoodat
hij op de plek dood bleef, alvorens ik, die hem te hulp kwam, bij
hem was gekomen.
Vrijdag, die nu naar eigen willekeur handelen kon, vervolgde
de vluchtende Wilden met geen ander wapen dan zijn bijl, en
hiermede maakte hij de drie af, die gelijk ik gezegd heb, bij het
eerste schot gevallen waren, en al die hij verder bereiken kon.
Den Spanjaard, die mij om een geweer vroeg, gaf ik een der jacht-
geweren, waarmede hij twee Wilden vervolgde, en ze beide
kwetste; maar daar hij bezwaarlijk loopen kon, ontsnapten zij hem
beide in het bosch, waar Vrijdag ze vervolgde, en er een van
doodde; maar de andere was hem te vlug af; en ofschoon gewond,
sprong hij echter in zee, en zwom uit al zijn macht naar de twee,
die nog in de kano waren, welke drie personen, waaronder een
gekwetste, die wij niet wisten of hij leven kon of niet, alles was wat
ons van de eenentwintig ontsnapte!
: Zij, die in de kano waren roeiden zoo hard zij konden om bui-
ten ons schot te komen, en hoewel Vrijdag twee of drie schoten
op hen deed, kon ik niet bespeuren dat hij een hunner getroffen
had. Vrijdag had wel gewild, dat ik een hunner kano's genomen
en hen vervolgd had; hunne ontvluchting baarde mij ook veel
zorg, uit vrees, dat zij, na hunnen landslieden deze tijding ge-
bracht te hebben, misschien met twee of driehonderd kano's
terug zouden keeren, en ons door hun aantal overweldigen. Ik
gaf dus mijn toestemming hen op zee te vervolgen, sprong in een
der kano's en gelaste Vrijdag mij te volgen; maar in de kano
gekomen stond ik niet weinig verwonderd daar nog een levend
wezen in te vinden even als de Spanjaard aan handen en voeten
gebonden om geslacht te worden, en schier dood van schiik, niet
wetende wat er gebeurde, daar hij niet over de zijde der kano
heen had kunnen zien; hij was zóó stijf gebonden, en zóó lang
gekneveld geweest, dat er schier geen leven meer in hem was.
Oogenblikkelijk sneed ik de gestrengelde biezen los, waarmede
zij hem gebonden hadden, en wilde hem ophelpen ; hij kon echter
niet staan of spreken, maar kermde jammerlijk, meenende naar
het schijnt, dat hij alleen losgemaakt werd, om geslacht te worden.
Toen Vrijdag er bij kwam, gelastte ik dezen hem zijn bevrij-
ding bekend te maken, en mijn flesch uithalende, gaf ik den ar-
men drommel een slonk, wat mèt de tijding van zijn bevrijding,
hem weder bij bracht, en hij ging overeind in de kano zitten;
maar toen Vrijdag hem hoorde spreken en hem in het gelaat keek.
zou het iedereen tot tranen bewogen hrbben, die gezien had,
hoe Vrijdag hem kuste, omhelsde en troetelde, hoe hij schreeuwde,
lachte, juchte, sprong, danste, zong, dan weder schreeuwde, de
handen wrong, zich op het gelaat en de borst sloeg, en dan weder
als een razende danste en sprong. Het duurde een geruimen poos
eer ik het zoover brengen kon, dat hij tot mij sprak en mij zeide
wat er van de zaak was, maar toen hij een weinig tot zichzelven
kwam verhaalde hij mij, dat dit zijn vader was.
Ik zou moeilijk kunnen uitdrukken hoe het mij trof, toen ik
zag hoe krachtig de verrukking en de kinderliefde waren bij dezen
Wilde, toen hij zijn vader, en dat wel van den dood gered we-
derzag; ik kan inderdaad niet half al de volgende blijken zijner
kinderlijke liefde beschrijven, want hij was nu eens in de kano
en dan weder er uit. Als hij er in kwam, ging hij naast zijn va-
der zitten en hield diens hoofd tegen zijn borst gedrukt, gelijk
een moeder haren zuigeling, een half uur achtereen, om hem te
koesteren, dan nam hij zijn armen en beenen, die geschaafd en
stijf van het binden waren, en verwarmde en wreef die met zijne
handen; en ik dit ziende gaf hem wat rum uit mijn flesch om ze
te wrijven, hetgeen ze zeer veel goed deed.
Dit maakte een einde aan onze vervolging van de andere kano
met de Wilden die thans genoegzaam uit het gezicht geraakt was,
en dit was een geluk voor ons, want twee uren later woei het zóó
hard, terwijl zij nog niet ver konden zijn, en het bleef
den geheelen nacht zóó hard uit het noordwesten doorstormen,
dat ik niet onderstellen kon, dat bij dien zwaren tegenwind hunne
kano zee kon bouwen, noch zij hunne kust bereiken konden.
Doch om tot Vrijdag terug te keeren: hij had het zóó druk
met zijn vader, dat het mij eenigen tijd niet van het hart kon
hem te roepen, maar eindelijk deed ik het, en hij kwam lachend
en dansend naar mij toe. Ik vroeg hem of hij zijn vader wat brood
had gegeven. Hij schudde het hoofd, en zeide: „Neen, ik slechte
kerel, alles opgegeten heb." Ik gaf hem dus een stuk, dat ik nog
in mijn zak had. voor zijn vader en een slok rum voor hem, maar
hij wilde het niet drinken, maar bracht het óók aan zijn vader.
Ik had twee of drie trossen rozijnen in mijn zak, die ik hem óók
gaf voor hem en zijn vader. Maar nauwelijks had ik dit gedaan,
of ik zag hem uit de kano springen en wegloopen alsof hij dol
was. Hij liep zóó vlug (ik heb nimmer iemand gezien, die zoo
snel kon loopen, als hij) dat hij in een oogenblik uit het gezicht
was, en of ik hem toeriep en naschreeuwde, het hielp niet. Een
kwartier daarna zag ik hem terugkomen, ofschoon niet zoo snel
als vroeger, omdat hij iets droeg en naderbij gekomen, zag ik, dat
het een pot met water was.
Toen hij bij mij kwam zag ik, dat hij een aarden pot gehaald
had om zijn vader wat zoet water te brengen, en hij had ook
een paar brooden medegebracht. Het brood gaf hij mij, maar het
water bracht hij aan zijn vader, hoewel ik, die zeer dorstig was,
er ook een slokje van nam. Het water verkwikte zijn vader meer
dan al de sterke drank, dien ik hem gegeven had, want hij be-
zweek schier van dorst. Toen zijn vader gedronken had, riep ik
hem of er nog water over was, en daar hij ja zeide, gelastte ik
hem dit aan den armen Spanjaard te geven, die het even hoog
noodig had als zijn vader, en ik zond tevens een stuk brood naar
dien man, die zeer afgemat was, en in de schaduw van een boom
lag uit te rusten, en wiens leden ook zeer stijf en gezwollen wa-
ren van het zware knevelen, dat men hem gedaan had. Ik zag,
dat toen Vrijdag met het water bij hem kwam, hij overeind ging
zitten en dronk en ook een stuk brood at; ik ging dus naar hem
toe, en gaf hem ook een tros rozijnen. Hij zag mij aan met een
gelaat, waarop de dankbaarheid ten duidelijkste te lezen stond,
maar was zóó zwak, niettegenstaande hij zich in het gevecht zoo
dapper geweerd had, dat hij niet opstaan kon; hij beproefde het
twee of drie malen, maar kon niet op de been komen; zijn en-
kels waren zoo gezwollen en zoo pijnlijk, dat ik hem verzocht te
blijven zitten, en Vrijdag gelastte zijn beenen te wrijven en met
rum te wasschen, gelijk hij zijn vader gedaan had.
Gedurende al den tijd, dat hij dit deed, vergingen er geen twee
minnten of de arme jongen keerde het hoofd om, om te zien of
zijn vader nog op dezelfde plaats en in dezelfde houding zat,
waarin hij hem verlaten had, en toen hij eindelijk hem eens niet
zag, sprong hij zonder een woord te spreken op, en liep er zoo
snel naar toe, dat het scheen alsof zijn voeten den grond niet
raakten, maar bij hem komende bespeurde hij, dat hij alleen
gemakshalve was gaan liggen. Dus kwam hij tot mij terug, en
ik zeide den Spanjaard, dat Vrijdag hem zou helpen om als hij
kon naar de boot te gaan, en dan zou ik hem naar onze woning
voeren om verder voor hem te zorgen; maar Vrijdag, die een
sterke knaap was, nam den Spanjaard op zijn rug en droeg hem
zoo naar de boot, zette hem voorzichtig op het boord van de
kano, met zijn voeten er in, lichtte hem vervolgens er geheel in
en zette hem naast zijn vader, en vervolgeus de boot afzettende,
pagaaide hij die langs de kust, sneller dan ik loopen kon, of-
schoon het vrij hard woei. Zoo bracht hij ze behouden in de
kreek, en hen in de boot latende, liep hij heen om de andere
kano te halen. Terwijl hij mij voorbij liep, vroeg ik waar hij
heenging. Hij zeide: „Meer boot halen", en weg vloog hij als
de wind, en was met de andere kano bijna zoo spoedig aan de
kreek, als ik er over land kwam; dus haalde hij mij over, en
ging toen onze twee gasten uit de boot halen, maar zij waren
geen van beide in staat om te loopen, dus wist de arme Vrijdag
niet wat hij doen zou.
Spoedig had ik daarop een soort van draagbaar gemaakt, en
Vrijdag en ik droegen hen daarop tusschen ons in. Maar aan
onzen buitenwal gekomen, waren wij nog meer in verlegenheid,
want het was ons onmogelijk hen er over te helpen. Vrijdag en
ik gingen dus weder aan het werk, en binnen een paar uren
hadden wij een vrije knappe tent opgeslagen, met oude zeilen
en daarover takken gedekt, en de opene plek, tusschen mijn
buitenste schans en de streek jong hout, door mij geplant, en
hier maakten wij hun twee bedden van hetgeen ik had, namelijk
van rijstenstroo, met dekens er over om op te liggen, en op
ieder bed een deken om hen te dekken.
Nu was mijn eiland bevolkt, en ik achtte mij reads ruim voor-
zien van onderdanen, en verheugde mij thans dikwijls met het
denkbeeld, hoeveel ik van een Koning had In de eerste plaats
was het eiland geheel en al mijn eigendom, zoodat mijn recht
van heerschappij onbetwistbaar was. Ten tweede was mijn volk
mij volkomen onderdanig; ik was hun oppermachtig heer en
wetgever; zij hadden allen hun leven aan mij te danken en waren
bereid hun leven voor mij op te offeren, als zich daartoe de
gelegenheid opdeed.
Nauwelijks had ik mijn twee verloste, zwakke gevangenen te
huis gebracht, en hun huisvesting en een slaapplaats verschaft,
of ik begon aan eenigen leeftocht voor hen te denken. Het eerste
wat ik deed was, Vrijdag te gelasten een eenjarige geit uit mijn
kudde, te dooden; ik nam daarop het achterdeel, en hakte dat
aan kleine stukjes; daarop zette ik Vrijdag aan her koken en
braden, en maakte hun een zeer goeden maaltijd van vleesch en
soep gereed; in welke laatste ik ook eenige rijst en wat koren
gedaan had; en na het buitenshuis gekookt te hebben, want
ik stookte nimmer vuur binnen mijn schans, bracht ik het eten
naar de nieuwe tent. Na een tafel voor hen geplaatst te hebben,
ging ik met hen het middagmaal houden, en sprak hen zooveel
moed in, met behulp van Vrijdag, die mijn tolk was bij zijn
vader, en ook bij den Spanjaard, want deze sprak de taal der
Wilden zeer goed.
Na gegeten te hebben, gelastte ik Vrijdag een kano te nemen
en onze geweren en andere wapens te halen, die wij in de haast
op het slagveld hadden laten liggen, en den volgenden dag
zond ik hen uit, om de lijken der gedoode Wilden te gaan begra-
ven,'? die thans in de zon lagen, en tevens de overblijfselen van
hun afschuwelijk gastmaal onder den grond te bedelven. Dit alles
volbracht hij zeer stipt, en deed zelfs alle sporen, dat hier Wilden
geweest waren, verdwijnen.
Ik begon mij toen een weinig te onderhouden met mijn twee
nieuwe onderdanen, en het eerst deed ik Vrijdag aan [zijn vader
vragen, wat hij dacht van de vlucht dier Wilden in de kano, en of
wij mochten verwachten hen te zien terugkeeren met een over-
macht, die wij niet zouden kunnen weerstaan. Zijn eerste meening
was, dat de Wilden nimmer den storm zouden hebben kunnen
doorstaan, die des avonds, nadat zij vertrokken waren, was op-
gestoken, maar dat zij verdronken of zuidwaarts verder op de
kust moesten geslagen zijn, en dan zouden zij even zeker geslacht
worden. Maar wat zij doen zouden als zij behouden aan hunne
kust kwamen, wist hij niet, maar hij was van meening, dat de
wijze, waarop zij overvallen waren geworden, hun zóóveel schrik
zou aangejaagd hebben, dat zij hunnen landslieden zouden zeggen,
dat zij door donder en bliksem, en niet door menschenhanden
gedood waren; en dat de twee, die zij gezien hadden (namelijk
Vrijdag en ik) geen gewapende menschen, maar hemelsche of
helsche geesten wareu, gekomen om hen te verdelgen. Dit wist
hij, zeide hij, omdat hij hen dit in hunne taal had hooren
roepen, want het was hun onmogelijk te begrijpen, dat een man
vuur spuwen en donder spreken, en van uit de verte dooden kon,
zonder de hand op te heffen, gelijk thans geschied was. — De
oude Wilde had gelijk; want gelijk ik naderhand langs een
anderen weg vernam, de Wilden uit die streek hebben nimmer
weder beproefd het eiland te naderen. Zij waren zóó ontzet door
het verhaal van die vier menschen, (want deze waren naar het
schijnt, niet op zee vergaan) dat zij geloofden, dat ieder, die
zich op dit betooverd eiland waagde, door de goden met vuur
zou verdelgd worden. Ik, die dit echter niet wist, bleef een ge-
ruimen tijd in aanhoudende vrees, en was altijd op mijn hoede,
met mijn geheele leger, en daar wij nu met ons vieren waren,
zou ik mij altijd tegen honderd van hen in het open veld "ge-
waagd hebben.
Daar er echter na een poos geene kanos kwamen opdagen,
sleet de vrees voor hunne komst uit, en ik begon mijn vroegere
denkbeelden van een tocht naar het vaste land weder op te vatten,
daar nn ook Vrijdag's vader mij verzekerd had, dat ik door hem
op een goed onthaal bij zijn volk mocht rekenen, als ik daarheen
ging.
Echter schatte ik mijn voornemen eenigen tijd op, na een
ernstig gesprek met den Spanjaard, waarin ik vernam, dat er
nog zestien zijner landslieden en Portugeezen, in den storm daar
het leven gered hadden, en daar wel in vrede met de Wilden
leefden, maar niets meer ontvingen dan hoog noodig was, om
niet van honger te sterven. Ik vroeg hem al de bizonderheden
zijner reis, en vernam, dat zij op een Spaansch schip behoord
hadden van Rio de la Plata naar Havanna bestemd, met last om
daar hunne lading, die hoofdzrkelijk uit huiden en zilver be-
stond, te lossen, en zoodanige Europeesche goederen als zij daar
konden vinden, terug te brengen; dat zij vijf Portugeesche matro-
zen aan boord hadden gehad, die door hen van een ander wrak
gered waren; dat bij het vergaan van hun schip vijf man van
hun eigen volk verdronken waren, en dat de geredden onnoe-
melijke gevaren hadden doorgestaan, en half dood van honger
op de Kannibaalsche kust gekomen waren, waar zij verwachtten,
elk oogenblik vermoord te zullen worden.
Hij verhaalde mij, dat zij eenige wapens hadden, die hun ech-
ter volstrekt van geen nut waren, omdat zij kruit noch lood hadden;
het zeewater had ai hun kruit bedorven, op een klein weinig
na, dat zij gebruikt hadden toen zij het eerst aan land waren
gekomen, om zich eenig voedsel te verschaffen. Ik vroeg hem
wat, hij dacht, dat er daar van hen worden zou, en of zij nooit
geen plan tot ontvluchting gemaakt hadden. Hierover zeide hij,
hadden zij dikwijls beraadslaagd, maar daar zij noch vaartuigen,
noch werktuigen om ze te bouwen, bezaten, noch eenigen voor-
raad hoegenaamd, was hunne beraadslaging altijd in wanhoop en
tranen geëindigd. Ik vroeg hem hoe hij dacht, dat een voorstel
van mij ten aanzien van hunne redding, zou opgenomen worden,
en of dit niet geschieden kon, als zij allen hier waren. Ik zeide
hem ronduit, dat ik bovenal vreesde voor verraad en mishande-
ling van hunnentwege, als ik mijn leven in hunne handen stelde,
want dat de dankbaarheid geen aangeboren deugd der menschen is.
Hij antwoordde met veel openhartigheid en verstand, dat hun
toestand zoo jammerlijk was, en zij dit zoozeer inzagen, dat hij
geloofde, dat zij het denkbeeld van iemand, die iets tot hunne
bevrijding had bijgedragen, ondankbaar te behandelen, zouden
verafschuwen; en dat hij, als ik het verkoos, met den ouden man
naar hen toe zou gaan, er met hen over spreken, en mij hun
antwoord terug komen brengen; dat hij hun een plechtigen eed
zou afeischen, dat zij zich geheel onder mijn bevel stelden, als
hun kapitein en bevelhebber; en dat zij mij trouw zouden zweren,
en naar zoodanig land gaan als ik verlangde, en naar geen ander;
dat zij zich geheel en volkomen onder mijne order zouden be-
schouwen tot wij behouden geland waren, in zoodanig land als
ik verkoos, en dat hij een contract daarover, door hen ondertee-
kend, zou medebrengen.
Op deze verzekering besloot ik het te wagen hen zoo mogelijk
te verlossen, en den ouden Wilde en den Spanjaard tot hen te
zenden, om met hen te onderhandelen. Maar toen de Spanjaard
gereed stond om te vertrekken, maakte hij zelf een zwarigheid,
die zóó gegrond was, en zóó van zijn oprechtheid getuigde, dat
ik niet anders dan met hem instemmen kon, en op zijn raad, de
bevrijding zijner makkers tenminste een half jaar uitstelde. Het
geval was namelijk dit:
Hij was nu ongeveer een maand bij mij geweest, gedurende
welke ik hem had laten zien hoe ik, met bijstand der Voorzie-
nigheid, voor mijn levensonderhoud gezorgd had; en hij zag toen
mijn voorraad van rijst en graan, die hoewel méér dan genoeg
voor mij zelven, echter niet voldoende was, ten minste slechts
schraal voor mijn nieuw gezin, nu dit uit vier personen bestond;
maar nog veel minder zou het genoeg zijn, als zijn landslieden,
waarvan, gelijk hij zeide, nog veertien in leven waren, overkwa-
men, en nog veel minder was er genoeg om ons vaartuig te pro-
viandeeren, als wij er een gebouwd hadden, voor een reis naar
een der kolonies in Amerika. Dus zeide hij mij, dat hij het raad-
B0B1NS0N CRD80E. 10
zamer achtte, als ik hem en de twee anderen nog eenig land het
omspitten en bezaaien, met zooveel zaaikoren als ik thans be-
sparen kon, opdat wij genoeg graan in voorraad mochten hebben
voor zijn landslieden als die komen mochten. Zijn raad was zóó
goed, dat ik niet dan genoegen in zijn voorstel kon nemen. Dus
gingen wij alle vier aan het spitten, en ongeveer na een maand,
toen het zaaitijd was, hadden wij zooveel land ontgind, dat
wij twee-en-twintig schepels graan en zestien potten rijst zaaiden.
Tegelijkertijd trachtte ik mijn kudde van tamme geiten zoo-
veel mogelijk te vermeerderen, en te dien einde gingen Vrijdag
en de Spanjaard den eenen dag, en Vrijdag en ik den anderen
dag, beurtelings uit, en vingen ongeveer twintig jonge geiten, om
bij de overige op te kweeken. Maar vooral deed ik, toen de tijd
tot het drogen van druiven gekomen was, zulk een groote me-
nigte in de zon hangen, dat ik geloof, als wij te Alicante, waar
men de druiven in de zon droogt, geweest waren, wij zestig tot
tachtig vaten gevuld zouden hebben. Deze maakten met ons brood,
grootendeels onze spijs uit; en het was een zeer goed voedsel,
dat kan ik verzekeren, want zij zijn zeer voedzaam.
Het was nu herfst, en de oogst stond zeer goed. Van de twee-
en-twintig schepels zaaikoren, oogstten en dorschten wij ongeveer
tweehonderd-en-twintig schepels, en van de rijst naar evenredig-
heid; wat voor ons voedsel genoeg was tot aan den volgenden
oogst, al waren ook al de zestien Spanjaarden bij mij geweest,
of zoo wij tot een reis gereed waren, hadden wij hiermede ons
ruim kunnen proviandeeren voor een reis naar iedere plaats van
Amerika. Toen wij dus ons koren te huis gehaald hadden, gingen
wij aan het vlechten van groote manden om het in te bewaren,
waarin de Spanjaard vooral zeer handig was.
Nu ik voor al de gasten, die ik verwachtte, genoeg te eten
had, gaf ik den Spanjaard verlof den overtocht te doen en te
zien, wat hij kon doen met de achtergeblevenen. Ik gaf hem een
schriftehjken last, niemand mede te brengen, die niet eerst in
tegenwoordigheid van hem en den ouden Wilde gezworen had,
dat hij den persoon, dien hij op het eiland vinden zou, die zoo
goed was hen ter hunner bevrijding af te halen, zou bijstaan
en verdedigen, en dat waar zij ook gingen, zij geheel en al onder
zijn bevel en gezag zouden staan, en dat dit in schrift gesteld,
en door hen onderteekend zou worden.
Met deze lastgevingen vertrokken de Spanjaard en de oude
Wilde, de vader van Vrijdag, in een der kanos, waarmede zij
gekomen of liever gebracht waren door de Wilden, om verslonden
te worden. Ik gaf ieder een geweer en zes of acht scherpe patro-
nen mede, met last ze niet dan bij dringende noodzakelijkheid
te gebruiken. Dit was voor mij een aangename zaak, want het
waren de eerste maatregelen, die ik sedert meer dan zeven-en-
twintig jaren, ter mijner bevrijding genomen had. Ik gaf hun
zooveel brood en razijnen mede, als niet alleen genoeg was voor
hen gedurende een geruimen tijd, maar ook voor al hunne lands-
lieden voor acht dagen; en na hun goede reis gewenscht te heb-
ben, liet ik hen vertrekken, na een sein met hen afgesproken te
hebben, dat zij bij hunne terugkomst zouden laten waaien, en
waaraan ik hen op een afstand en vóór zij aan den wal kwamen,
kon herkennen.
Zij vertrokken bij gunstigen wind en met volle maan, volgens
mijn rekening in de maand October; doch nadat eens mijn reke-
ning van de dagen in de war was geraakt, kon ik die nimmer
weder in orde brengen; zelfs wist ik niet zeker of ik de jaren
wel volkomen juist had berekend, doch naderhand bleek het, dat
mijn rekening van de jaren juist was.
Het was nu acht dagen, dat ik reeds op hen wachtte, toen er
een zeldzaam en onverwacht voorval gebeurde. Ik lag op een
morgen gerust te slapen, toen Vrijdag kwam binnenstuiven, luid-
keels roepende: „Meester, meester, daar komen zij, daar komen
zij!" — Ik sprong op en zonder aan eenig gevaar te denken,
ging ik, zoodra ik mijn kleederen aangetrokken had, door mijn
boschje, dat thans een dik bosch geworden was, zonder wapens
uit, hetgeen anders mijne gewoonte niet was; maar ik keek ver-
baasd op, toen ik, zeewaarts ziende, op ongeveer een half uur
afstands, een boot naar den wal zag zeilen, zoodat zij spoedig
moest aankomen. Ook merkte ik thans op, dat zij niet van dien
kant kwam waar het vaste land lag, maar van het zuidelijkste
einde van het eiland. Hierom riep ik Vrijdag en gelastte hem
zich te verbergen, want dat dit niet de lieden waren, die wij
verwachtten, en wij nog niet wisten of dit vrienden of vijanden
waren.
In de eerste plaats ging ik mijn kijker halen, om te zien wat
ik van hen ontdekken kon, en na de ladder opgezet te hebben,
klom ik naar den top van den heuvel. Ik had nauwelijks mijn
voet op den heuvel gezet, of ik ontdekte duidelijk eenschip,dat
op twee en een halve mijl van mij af, maar slechts anderhalve
mijl van het strand in hetZ. Z. O. voor anker lag; en scherper
toeziende, bemerkte ik duidelijk, dat het een Engelsch schip en
de boot een Engelsche sloep was.
Ik kan niet zeggen, hoezeer mij dit verraste; hoewel de vreugde
van een schip te zien, waarvan ik reden had te gelooven, door land-
genooten en dus bevriend volk van mij, bemand te zijn, onbeschrij-
felijk was, werd ik echter door een geheime en onverklaarbare
angstvalligheid aangedreven, om op mijn hoede te zijn. In de eerste
plaats begreep ik niet, wat een Engelsch schip in dit oord kon
komen doen, daar dit niet de weg was naar of van eenig deel
der wereld, waarop de Engelschen handel dreven; en ik wist, dat
er geen stormen geheerscht hadden, die hen daarheen hadden
kunnen slaan; zoodat, als zij werkelijk Engelschen waren, zij met
geen goed oogmerk hier waren, en ik beter deed te blijven
waar ik was, dan in de handen van dieven en moordenaars te
vallen.
Ik was niet lang op den heuvel geweest, of ik zag de sloep
dicht langs het strand komen, alsof men naar een kreek zocht
om haar in te brengen, om gemakkelijker aan land te kunnen
komen. Daar zij echter niet ver genoeg gingen, zagen zij den kleinen
inham niet, waar ik vroeger mijne vlotten aan land gebracht had,
maar zetten de boot op het strand op een halve (Eng.) mijl van
mij af hetgeen zeer gelukkig was, want anders zouden zij als het
ware voor mijn deur geland, en mij spoedig uit mijn kasteel ge-
jaagd, en wellicht van alles beroofd hebben wat ik had.
Toen zij aan wal waren zag ik duidelijk, dat het Engelschen
waren, althans de mees ten; een of twee hield ik voor Hollanders
maar dit was zoo niet. Er waren in het geheel elf mannen,
waarvan drie ongewapend, en naar ik meende, gebonden; en
toen er vier of vijf van de eersten op strand gesprongen waren,
deden zij de drie gevangenen uit de boot gaan. Een van de drie
stelde zich aan als een wanhopige, de beide anderen hieven slechts
een paar malen de handen hemelwaarts, en schenen zeer neer-
slachtig, hoewel niet zoo ontsteld als de eerste. Ik was geheel
verbaasd over hetgeen ik zag, en wist niet wat ik er van begrijpen
moest. Vrijdag riep mij toe: „O meester, gij ziet, dat de Engel-
sche mannen óók hunne gevangenen opeten, zoo goed als de
Wilden!" — „Denk gij dat zij hen zullen opeten, Vrijdag?"
vroeg ik. — „Ja zeide hij, „zij zullen hen opeten" — „Neen,
neen, Vrijdag," hernam ik, „ik vrees wel, dat zij hen zullen
vermoorden; maar gij kunt er op aan, dat zij hen niet zullen
opeten."
Nadat de matrozen deze drie lieden mishandeld hadden, zag ik,
dat zij hier en daar heenzwierven, als om het land te gaan bezien.
Ik bemerkte ook, dat de drie mannen konden gaan, waar zij wil-
den, maar zij bleven alle drie op het strand zitten in een aller-
neêrslachtigste houding.
HOOFDSTUK XXVI.
Robinson maakt zich aan den Engelschen Kapitein
bekend. — HU helpt hem zijn muitende bemanning
verminderen. — Deze onderwerpen zich.
Het water was juist op zijn hoogst toen deze lieden aan den
wal kwamen, en terwijl zij gedeeltelijk stonden te spreken met de
gevangenen, die zij medegebracht hadden, en gedeeltelijk rondzwier-
ven om te zien, op welke soort van plaats zij waren hadden zij zor-
geloos getoefd, totdat de eb was doorgekomen, en hunne sloep hoog
en droog op het strand zat. Zij hadden twee man in de boot achter-
gelaten, die, gelijk ik naderhand bevond, wat te veel brandewijn
gedronken hadden en vast in slaap gevallen waren. Een van hen
echter ontwaakte, en bevindende, dat hij de boot niet in beweging
kon brengen, riep hij zijn kameraden, die in de nabijheid rond-
zwierven, maar zij waren met hun allen niet sterk genoeg, om de
sloep, die zeer zwaar was, vlot te krijgen, daar het strand aldaar
uit fijn en los zand bestond.
In dezen staat van zaken gaven zij het op en gingen weder land-
waarts in, en ik hoorde een hunner luid tot een ander roepen, ter-
wijl hij hem uit de boot riep: „Kom, Jack, laat haar liggen; het
volgende tij zal haar vlot maken." Hierdoor wist ik thans zeker
van welke natie zij waren.
Al dien tijd hield ik mij verborgen, en durfde zelfs niet verder
dan mijn schuilhoek op den heuvel, mijn kasteel verlaten. Ik wist,
dat de sloep niet dan na tien uren vlot kon komen, en dan zou
het duister zijn, en ik hunne bewegingen gade slaan, en hnnne ge-
sprekken, als zij die voerden, afluisteren. Middelerwijl maakte ik
mij tot een gevecht gereed, even als vroeger, maar met meer be-
hoedzaamheid, daar ik wist, dat ik thans met een geheel ander slag
van vijanden dan de vorige te doen had. Ik gelastte Vrijdag, die
thans een zeer goed schutter was geworden, zich te wapenen. Ik
nam twee jachtgeweren, en gaf hèm drie geweren. Mijn voorkomen
was waarlijk schrikbarend genoeg. Ik had mijn rok van geitenvel-
len aan, en mijn muts op, een sabel in de hand, twee pistolen in
mijn gordel, en op ieder schouder een geweer.
Het was gelijk ik hiervoor zeide, mijn oogmerk, niets te onder-
nemen voor het duister was, maar tegen twee uur, op het heet-
ste van den dag, vond ik, dat zij allen het bosch ingegaan, en
waarschijnlijk in slaap gevallen waren. De drie ongelukkigen, te
ongerust over hun toestand om te slapen, waren echter in de
schaduw van een grooten boom gaan zitten, ongeveer een kwar-
tier van mij af, en naar ik meende, buiten het gezicht van een der
overigen. Ik besloot hierop mij aan hen te vertoonen, en iets na-
ders omtrent hun toestand te vernemen. Onmiddellijk trok ik, in
bovengemelde uitrusting op weg; en Vrijdag een eind weegs achter
mij, die om zijn wapens ontzag genoeg moest inboezemen, maar
niet zulk een schrikbarende spookgestalte was als ik. Ik naderde
hen zonder opgemerkt te worden, en toen, vóór een hunner mij
bespeurd had, riep ik hun luid in het Spaansch toe: „Wiezijtgij,
heeren?"
Zij sprongen verbaasd op, maar stonden tienmaal meer verbijs-
terd, toen zij mijn schrikbaarlijke gestalte zagen. Zij gaven geen
antwoord, maar ik verbeeldde mij, dat zij de vlucht wilden nemen,
waarop ik hen in het Engelscn toesprak: „Ontsteluniet,heeren;
misschien vindt gij in mij een vriend, nader bij u dan gij verwachttet,"
— „Dan moet gij rechtstreeks van den hemel gezonden zijn," zeide
een hunner ernstig, en tegelijk den hoed afnemende, „wantmen-
schelijke bijstand kan ons niet baten." — „Alle bijstand komt van
den hemel," zeide ik. „Maar kunt gij een vreemdeling onderrich-
ten, hoe hij u helpen kan; want gij schijnt in groote ongelegen-
heid te zijn? Ik zag u toen gij aan land kwaamt, en toen gij de ke-
rels, die u hier brachten, iets scheen af te smeeken, zag ik, dat een
hunner zijn sabel tegen u ophief."
De arme man, wien de tranen over het gelaat biggelden, stond
geheel verbijsterd, en zeide: ,,Spreek ik tot een mensch of tot een
engel?" — „Wees daar niet ontsteld over," zeide ik. „Zoo Godu
een engel toegezonden had, zou deze beter gekleed en anders ge-
wapend zijn dan ik. Leg uwe vrees af; ik ben een mensch, een En-
gelschman, en geneigd u van dienst te zijn, dat ziet gij. Ik heb
maar één knecht, doch wij hebben kruit en lood. Zeg ons rond-
uit: kunnen wij u van dienst zijn? Wat is het geval?"
„Ons geval," zeide hij, „is te lang om u te verhalen, mijnheer,
terwijl onze moordenaars zoo nabij zijn; doch in korte woorden:
ik was kapitein op gindsch schip; mijn volk is aan het muiten ge-
slagen; zij zijn met moeite overgehaald om mijn leven te sparen,
en hebben mij eindelijk op dit woeste eiland aan land gezet, met'
deze twee lieden, mijn stuurman is de een, en de andere is een
passagier, waar wij den dood verwachtten, daar wij niet wisten,
dat het eiland bewoond was,en nog niet weten wat er van te denken."
„Waar zijn die schelmen, uwe vijanden ?" vroeg ik. „Weet
gij waar zij heengegaan zijn?" — „Daar zijn zij mijnheer" zeide
hij, naar een bosch wijzende. Ik beef van angst, dat zij ons
gezien, en u hebben hooren spreken, want dan zullen zij ons zeker
allen vermoorden.
„Hebben zij vuurwapenen?" vroeg ik. Hij zeide, dat zij slechts
twee geweren hadden, waarvan een in de sloep was gebleven.
„Welnu, laat dan alles aan mij over," zeide ik. „Het is gemak-
kelijk hen allen te dooden, maar willen wij ze niet bever gevangen
maken?" Hij zeide, dat er twee aartsschurken onder hen waren,
wien het ongeraden was genade te verleenen, maar dat hij ge-
loofde, dat zoo zij overmeesterd waren, de overigen wel tot hun
plicht zouden terugkeeren. Ik vroeg hem wie dat waren. Hij zeide
dat hij bereid was, mij in alles te gehoorzamen, — „Welnu,"
zeide ik, „laat ons dan buiten hun gehoor gaan, om hen niet
wakker te maken, en dan zullen wij verder zien." Zij gingen
daarop met mij terug tot de boomen, om voor hen verborgen
te zijn.
„Nu, mijnheer," zeide ik, „als ik het waag u te bevrijden, zult
gij dan twee voorwaarden met mij willen aangaan ?" Hij kwam
mij voor, door mij te verzekeren, dat hij en zijn schip, als hij
bevrijd werd, geheel tot mijn bevel, en volkomen tot mijne be-
schikking waren, en dat, zoo het schip niet weder genomen mocht
worden, hij met mij wilde leven en sterven, in welk werelddeel
ik hem ook wilde voeren, en de twee anderen zeiden hetzelfde.
„Welnu, zeide ik, „ik heb slechts twee voorwaarden. Vooreerst,
dat zoolang gij hier op het eiland vertoeft, gij op geenerlei gezag
hier aanspraak maakt, en dat zoo ik u wapens ter hand stel, gij
mij die bij alle gelegenheden, zult teruggeven, en mij noch het
mijne op dit eiland eenige schade toebrengen, en middelerwijl
mijne bevelen gehoorzamen zult.
Ten tweede, dat als het schip hernomen mocht worden, gij mij
en mijn bediende, zonder passagegeld te vorderen, naar Engeland
zult medenemen."
Hij gaf mij alle verzekeringen van zijn trouw, die hij slechts
kon bedenken, en dat hij aan deze allerbillijkste eischen zou
voldoen, en bovendien zoolang hij leefde erkennen zou, dat hij
zijn leven aan mij te danken had.
„Welnu dan," zeide ik, „hier zijn drie geweren voor u met
kruit en lood. Zeg mij nu wat gij thans geraden acht te doen."
Hij herhaalde zijn betuigingen, maar bood aan, zich geheel
door mij te laten leiden. Ik zeide hem, dat het altijd gevaarlijk
was wat wij ook ondernamen, maar dat het beste wat ik bedenken
kon was, te gelijk op hen vuur te geven, in hunnen slaap, en dat
als sommigen hunner bij deze eerste losbranding niet gedood
werden, en om genade vroegen, wij hen dan konden sparen, en
aldus aan de Voorzienigheid over te laten, hoedanig onze kogels
te richten. Hij antwoordde zeer menschlievend, dat hij ongaarne
menschenbloed zou vergieten, maar dat die twee lieden onverbe-
terlijke schurken en de aanleggers der geheele muiterij waren;
dat zoo zij gespaard werden, zij zeker aan boord zouden terug-
keeren en al het scheepsvolk medebrengen, en ons allen ver-
moorden. „Welnu," zeide ik, „dan wettigt de noodzakelijkheid,
hetgeen ik geraden heb, want het is het eenigste middel om ons
leven te sparen." Daar ik echter zag, dat hij nog huiverde voor
bloedvergieten, zeide ik, dat ik alles aan hem overliet, en dat zij
konden handelen, zoo als zij goed vonden.
Onder dit gesprek hoorden wij, dat eenigen hunner ontwaak-
ten, en kort daarna zagen wij twee mannen vertrekken. Ik vroeg
hem of een van deze ook onder de belhamels behoorde. Hij zeide:
„neen." „Welnu," zei ik, „laat hen dan gaan; de Voorzienigheid
schijnt het, heeft hen doen ontwaken, om hun leven te sparen.
Zoo de overigen u nu ontgaan, is het uw eigen schuld."
Hierdoor aangemoedigd nam hij het geweer op, dat ik hem
gegeven had, stak een pistool in zijn gordel, en ging met zijn
twee makkers, ieder met een geweer in de hand, heen. De twee
mannen, die bij hem waren en vooruit gingen, maakten eenig
gerucht, waardoor een der matrozen, die wakker was, zich om-
keerde, en hen ziende naderen, de overige te hulp riep; maar het
was te laat, want op het oogenblik dat hij riep gaven wij vuur,
terwijl de kapitein wijselijk zijn schot bespaarde. Zij hadden zóó
goed de mannen uitgekozen, die zij kenden, dat een hunner op
de plek dood bleef, en de ander zwaar gewond was; maar toch
overeind kwam, en de anderen luid te hulp riep. De kapitein
echter trad naar hem toe, en zeide tot hem, dat het thans te
laat was om hulp te vragen, dat hij God vergiffenis mocht vragen
voor zijne euveldaden, en velde hem daarop met de kolf van zijn
geweer neder, en sloot hem den mond voor altoos. Er waren nog
drie over, waarvan een licht gekwetst was. Thans was ik er bij
gekomen en toen zij hun gevaar zagen, en dat alle tegenstand
vruchteloos was, smeekten zij om genade. De kapitein zeide hun,
dat hij hun leven sparen zou, als zij hem betuigden, dat zij hunne
verraderij verfoeiden, en beloofden hem getrouw te zullen bij-
staan in het hernemen van zijn schip, en het terug te voeren naar
Jamaica, vanwaar hij kwam. Zij gaven hem alle beloften, die hij
verlangde, en hij wilde gaarna hun leven sparen, waar ik niet te-
gen was, evenwel ried ik hem, hen aan handen en voeten gebon-
den, te bewaren, zoolang hij op het eiland was.
Terwijl dit voorviel zond ik Vrijdag met den stuurman naar
de sloep, met last die vast te leggen, en de riemen en het zeil er
uit te nemen, hetgeen zij deden, en kort daarop kwamen drie
knapen, die, gelukkig voor hen, van hunne rondzwervende mak-
kers afgeraakt waren, terug op het hooren der geweerschoten, en
ziende dat hun kapitein van hun gevangene nu hun overwinnaar
geworden was, onderwierpen zij zich om op dezelfde wijze als de
anderen gebonden te worden,en dus was onze overwinning voltooid.
Nu bleef er slechts over, dat de kapitein en ik elkander mede-
deelden wat ons overkomen was. Ik begon het eerst en verhaal-
de hem mijn geheele geschiedenis, die hij met opmerkzame ver-
bazing aanhoorde, vooral over de wondervolle wijze, waarop ik
met levensmiddelen en kruit en lood voorzien was geworden; en
daar inderdaad mijne geheele geschiedenis een reeks van wonderen
is, trof ze hem diep; maar toen hij vervolgens om zichzelven
dacht, en hoe ik scheen gespaard te zijn om hem het leven te
redden, liepen de tranen hem over het gelaat, en hij was niet in
staat een woord te uiten.
Na deze mededeeling bracht ik hem en zijne twee makkers in
mijn vertrek, langs denzelfden weg, waarop ik er uitgekomen was;
zette hun zoodanige verkwikkingen voor als ik had, en wees hun
al de inrichtingen, die ik gedurende mijn lang verblijf in deze
plaats had tot stand gebracht. Zij verwonderden zich over al wat
ik hun aanwees, al wat ik hun verhaalde, maar bovenal stond de
kapitein verbaasd over mijne verschansingen, en hoe volkomen ik
mijn verblijf had verborgen door een reeks van boomen, die daar
zij nu omstreeks twintig jaren gestaan hadden, en het hout hier
veel sneller groeide dan in Engeland, een klein bosch en zóó dicht
was geworden, dat het overal ondoordringbaar was behalve op
die plaats waar een smal kronkelend pad liep. Ik verhaalde hem,
dat dit mijn kasteel en residentie was; maar dat ik, gelijk de
meeste Vorsten een landverblijf had, waar ik nu en dan heentrok
en dat ik hem bij gelegenheid zou aanwijzen, maar thans was het
zaak te bedenken hoe wij ons weder van het schip zouden mees-
ter maken. Hij stemde zulks toe, maar bekende, dat hij volstrekt
niet wist wat maatregelen te nemen, want dat er nog zes-en-
twintig man aan boord waren, die daar zij aan een muiterij
hadden deelgenomen, waardoor zij volgens de wet het leven ver-
beurd hadden, thans door wanhoop gedreven, daarin zouden
volharden, wetende, dat als zij zich onderwierpen, de galg hun
lot zou zijn, zoodra zij in Engeland of een der Engelsche koloniën
kwamen, en dat het derhalve ongeraden zou zijn hen met ons
klein getal aan te tasten.
Ik dacht eenigen tijd na over hetgeen hij gezegd had, en vond
zijn gevolgtrekking alleszins gegrond, en dat er derhalve tot nog
toe niets anders kon gedaan worden, dan het volk aan boord
door verrassing in een valstrik te lokken, zoodat zij niet aan land
kwamen en ons vermoordden. Het viel mij thans in, dat het
scheepsvolk, niet begrijpende wat er van hunne makkers en van
de sloep geworden was, zeker binnen korten tijd in de andere
boot aan land zou komen, om hen op te zoeken, en dat zij dan
misschien gewapend en met te groote overmacht voor ons zouden
komen; dit moest hij ook toestemmen.
Ik zeide hem daarop, dat het eerste wat ons te doen stond, was,
een gat in de sloep, die op het strand stond, te maken, en er alles
uit te nemen, zoodat zij onbruikbaar werd en geen zee kon bouwen.
Diensvolgens gingen wij er heen, namen er de wapens uit en
wat wij er verder in vonden; daarna hakten wij een groot gat
in den bodem, zoodat als zij in te groot getal voor ons kwamen,
om hen te overmeesteren, zij toch de boot niet konden mede-
nemen.
Terwijl wij aldus onze toebereidselen maakten, en met alle man
de boot zóó hoog op het strand haalden, dat zij met hoog water
niet^weder vlot kon komen, en er bovendien een gat van onderen
in gehakt hadden, te groot om gemakkelijk te stoppen, en zaten
te overdenken wat ons thans te doen stond, hoorden wij van het
schip een schot doen, en zagen het eene vlag hijschen, als een
sein voor de boot om terug te keeren; maaar er kwam geen boot
opdagen, en zij deden verscheidene schoten en maakten andere
seinen voor de boot.
Toen eindelijk al hun seinen en schieten vruchteloos bleef, en
hun boot onbewegelijk bleef, zagen wij door mijn kijker heen een
andere boot uitzetten, en naar den wal roeien, en wij bespeurden
toen deze naderkwam, dat er niet minder dan tien man in wa-
ren,*'en dat deze vuurwapens bij zich hadden. Daar het schip
bijna twee mijlen van den wal aflag, hadden wij een goed gezicht
op hen toen zij aankwamen, en wij konden zelfs hunne gelaats-
trekken duidelijk zien, omdat, daar het getij hen een weinig oos-
telijk < medegesleept had, zij onder het strand heenroeiden, om op
dezelfde plaats, waar de andere boot lag, te landen.
Hierdoor konden wij hen duidelijk zien, en de kapitein, die
al de personen en hun karakter kende, zeide, dat er drie brave
knapen onder hen waren, die, hiervan was hij zeker, door de
overigen door bedreigingen tot samenspanning gedwongen waren;
maar dat de bootsman, die naar het scheen hun opperhoofd was,
en al de overigen even slecht waren als het verdere scheepsvolk,
en ongetwijfeld in hun aanslag zouden volharden. Hij beefde van
angst, dat zij voor ons te sterk zouden zijn.
Ik lachte er om, en zeide, dat menschen in onzen toestand
boven de vrees verheven waren; dat aangezien elke bedenkelijke
toestand beter was dan die, waarin wij rekenen mochten te zijn,
wij op bevrijding, hetzij dan levend of door den dood, behoorden
bedacht te zijn.
Zoodra wij de sloep van het schip hadden zien afsteken,
hadden wij besloten, de gevangenen af te scheiden van elkander, en
in bewaring te houden. Twee hunner, waarop de kapitein het
minste staat maakte, zond ik met Vrijdag en een der bevrijden
naar mijn grot, waar zij goed bewaard waren, en buiten gevaar
van gehoord of ontdekt te worden, of uit het bosch den weg te
vinden als zij zich wisten los te maken. Hier lieten zij hen ge-
bonden achter, maar met levensmiddelen, en onder belofte van,
zoo zij zich stil hielden, binnen een dag of twee in vrijheid gesteld
te worden, maar dat zoo zij poogden te ontsnappen, zij zonder
genade ter dood gebracht zouden worden. Zij beloofden hunne
gevangenschap geduldig te dragen, en waren zeer dankbaar, dat
zij zulke goede levensmiddelen en licht hadden, want Vrijdag
had hun eenige kaarsen gegeven, en zij wisten niet beter, of hij
stond als schildwacht voor den ingang.
De andere gevangenen werden beter behandeld; wel werden twee
hunner geboeid, omdat de kapitein hen niet vertrouwde, maar de beide
andere, op zijn aanbeveling en hun plechtige belofte van met ons te
leven en te sterven in mijn dienst genomen; dus waren wij met
hen zeven man sterk, en ik twijfelde niet of wij zouden tegen de
tien, die er kwamen, opgewassen zijn; vooral daar de kapitein zeide,
dat er onder deze ook drie of vier brave knapen waren.
Zoodra zij aan de plaats kwamen, waar de andere sloep lag,
liepen zij met hunne boot op het strand en kwamen allen aan
wal hetgeen mij zeer verheugde, want ik was bang, dat zij de
boot, met eenig volk er in, om er op te passen, op eenigen af-
stand zouden gelegd hebben; in dat geval hadden wij de boot
niet kunnen vermeesteren.
Het eerst, dat zij aan den wal gekomen, deden, was, dat zij
naar de andere sloep gingen, en wij zagen, dat zij zeer verbaasd
stonden, haar zonder roer of riemen, en met een gat in den bo-
dem terug te vinden. Na eenig nadenken begonnen zij uit alle
k - J57 -
macht te schreeuwen, opdat hunne makkers hen zouden hooren,
doch dit hielp niet; toen gingen zij allen bij elkander staan en
gaven te gelijk vuur met hun klein geweer, zoodat het door het
bosch weergalmde, doch dit was even vruchteloos; die in de grot
waren konden het, dit wisten wij, niet hooren, en zij die in onze
bewaring waren, hoorden het wel zeer goed, maar durfden er geen
antwoord op te geven. Zij waren hierover zoo verbaasd, dat zij,
gelijk zij ons naderhand verhaalden, besloten dadelijk naar boord
terug te keeren, en daar te berichten, dat al hunne makkers ver-
moord waren, en in de boot een gat gemaakt was, daarom gin-
gen zij allen weder in de boot en staken onmiddellijk af.
De kapitein was bij dit gezicht zeer ontsteld, daar hij geloofde,
dat zij naar boord terugkeeren en onder zeil zouden gaan, en
hunne makkers als verongelukt beschouwen; en hij het schip ver-
liezen zou, dat hij nog hoopte te herkrijgen; doch spoedig nam
zijn ontsteltenis eene andere richting.
Zij waren niet lang weg geweest of wij zagen hen terugkeeren,
maar ditmaal gingen zij anders te werk; zij lieten namelijk drie
man in de boot, terwijl de anderen aan wal gingen en landwaarts
in liepen om hunne makkers te zoeken. Dit was voor ons een
groote teleurstelling, nu wisten wij niet wat wij doen zouden.
Het zou ons niet gebaat hebben de zeven man, die aan land
waren te vatten, zoo wij de overigen lieten ontsnappen, die dan
zeker naar het schip roeien zouden en onder zeil gaan, waardoor
wij alle hoop zouden verliezen, om het schip te hernemen.
Er was echter niets aan te doen dan af te wachten, welken
loop de zaken zouden nemen. De zeven matrozen stapten aan
wal, en de drie, die in de boot bleven roeiden haar op een goe-
den afstand van den wal af, en gingen daar voor anker liggen,
om hen af te wachten, zoodat het ons onmogelijk was hen te be-
reiken. Zij die geland waren, bleven dicht bijeen en klommen op
den top van den heuvel, waaronder mijne woning lag, en wij
zagen hen duidelijk, ofschoon zij ons niet konden gewaarworden.
Wij zouden gaarne gezien hebben, dat zij dichterbij waren ge-
komen, zoodat wij op hen hadden kunnen vuren, of verder weg-
gegaan, zoodat wij naar buiten konden komen. Toen zij echter
op den heuvel gekomen waren, vanwaar zij een wijd uitzicht over
de dalen en bosschen hadden, die aan de noord-oostzijde, en waar
het eiland het laagste was, lagen, begonnen zij zoo hard te schreeu-
wen als zij konden, en daar zij, naar het schijnt, het niet durfden
wagen te ver van de kust te gaan, of zich in kleine partijen te
verdeelen, gingen zij onder een boom zitten om te raadplegen.
Zoo zij goedgevonden hadden daar te gaan slapen, zooals de
anderen gedaan hadden, zouden zij ons licht werk verschaft heb-
ben; maar zij vreesden te-veel gevaar om te durven slapen, ofschoon
zij niet wisten voor welk gevaar zij te vreezen hadden.
Terwijl zij zaten te beraadslagen, deed de kapitein een zeer
verstandig voorstel. Hij begreep namelijk, dat zij weder allen
te gelijk hunne geweren zouden afvuren, opdat hunne makkers
dit zouden hooren, en dan stelde hij voor hen te overvallen, op
het oogenblik, dat hun geweer nog niet weder geladen was,
wanneer zij zich waarschijnlijk zouden overgeven, en wij ons
zonder bloedvergieten van hen meester maken. Ik stemde hierin
toe, mits het gebeuren kon als wij dicht genoeg bij hen waren,
om bij hen te zijn voor zij weder konden geladen hebben. Zij
deden dit echter niet, en wij lagen nog een langen tijd zonder
te weten wat wij zouden doen. Eindelijk zeide ik, dat naar mijn
gevoelen er niets kon gedaan worden voor het avond was, en
dat, als zij dan niet naar hunne boot terugkeerden, wij misschien
tusschen hen en het strand konden komen, en door een of andere
list de matrozen in de boot aan land lokken.
Wij wachtten een lange poos, zeer ongerust en zeer verlangend
hen te zien vertrekken. Eindelijk zagen wij, na een lange beraad-
slaging, allen opstaan en naar het strand gaan. Het schijnt, dat
zij zóó bevreesd waren voor de gevaren van dit eiland, dat zij
besloten hadden naar boord terug te keeren, hunne verloren
makkers in de steek te laten en hunne voorgenomen reis met
het schip te vervolgen.
Ik had echter thans een krijgslist bedacht om hen terug te
lokken, die mij volmaakt gelukte.
Ik gelastte Vrijdag en den stuurman, de kleine kreek west-
waarts, waar de Wilden met Vrijdag bij zich aan land waren ge-
komen, over te trekken, en zoodra zij op een kleine hoogte op
ongeveer een half kwartier uurs afstands gekomen waren, zoo
hard te schreeuwen als zij konden, en te wachten of zij bespeur-
den, dat de matrozen hen hoorden, dat zoodra zij deze hun
hoorden antwoorden, zij weder moesten roepen, en dan steeds
uit hun gezicht blijvende, in de rondte trekken, altijd op het
geroep der anderen antwoordende, teneinde hen zoo ver landwaarts
in en tusschen de bosschen te lokken, als mogelijk was, en dan
weder op de wijze als ik hun voorschreef, tot mij terug keeren.
Zij gingen juist in de boot, toen Vrijdag en de stuurman be-
gonnen te roepen. Zij hoorden en antwoordden hen en liepen
westwaarts het strand langs, op de stemmen af, die zij gehoord
hadden. Hier stuitten zij op de kreek, waar zij, daar het hoog
water was, niet over konden, en de matrozen in de boot riepen
om bij hen te komen en hen over te zetten, gelijk ik vermoed had.
Nadat deze hen overgezet hadden, zag ik, dat zij de boot een
goed eind weegs in de kreek, en dus als het ware in een haven
gelegd hadden; zij namen dan ook een van de drie man er uit
met hen mede, en lieten er slechts twee in de boot, die zij met
een touw aan den stam van een boom hadden vastgemaakt.
Dit was juist wat ik verlangde, en terwijl ik Vrijdag en den
stuurman aan hunne taak liet, nam ik de overigen mede, en na
de kreek buiten hun gezicht overgetrokken te zijn, verrasten wij
de twee man, waarvan een op het strand en een in de boot zat,
vóór zij ons bemerkt hadden. Die aan den wal was half slapende,
en wilde juist opspringen, toen de kapitein, die de voorste was,
hem nedervelde, en daarop den matroos in de boot gelastte zich
over te geven, als hij zijn leven lief had. Er was weinig aan-
drang noodig om den man te bewegen zich over te geven, toen
hij zijn makker geveld, en vijf lieden voor zich zag; bovendien
was dit, naar het schijnt, een van de drie, die niet zoo ijverig als
de overigen, aan de muiterij had deel genomen, en derhalve werd
hij niet alleen gemakkelijk overreden om zich over te geven, maar
later ook om gemeene zaak met ons te maken.
Middelerwijl hadden Vrijdag en de stuurman zich zoo goed van
hunne taak gekweten, dat zij de matrozen door hun geroep van
den eenen heuvel naar den anderen, en uit het eene boschje in
het andere gelokt hadden; totdat zij hen niet alleen verschrikkelijk
afgemat, maar ook verlaten hadden met de zekerheid, dat zij vóór
den donker den weg niet naar de boot zouden kunnen terug-
vinden. Wij hadden nu niets anders te doen dan hen in het
duister te bespieden en overvallen, om licht werk met hen te
hebben.
Verscheidene uren, nadat Vrijdag bij mij teruggekomen was,
kwamen zij weder bij hunne boot, en lang voor zij bij ons waren,
hoorden wij de voorsten de achtersten van hen toeroepen: toch
spoed te maken, en wij hoorden de laatsten antwoorden, en kla-
gen hoe zij lam van vermoeienis waren en niet harder voort kon-
den, hetgeen voor ons een aangename tijding was. Eindelijk
kwamen zij aan de boot, maar onmogelijk is het hunne verbijs-
tering te beschrijven, toen zij de boot vast zitten, het water afge-
loopen, en hunne twee makkers verdwenen vonden. Ik besloot af
te wachten of zij zich niet zouden verdeelen, en om te beter de
overmacht op hen te hebben, liet ik mijn hinderlaag naderbij
rukken, en gelastte Vrijdag en den kapitein op handen en voeten,
en zoo dicht langs den grond als zij konden, naar hen toe te
kruipen en hen zoo dicht mogelijk te naderen, alvorens zij vuur
gaven. Niet lang waren zij in die houding gebleven of de boots-
man, die de voornaamste belhamel van de muiterij was geweest,
en die zich van allen het snoodst en laaghartigst gedragen had,
kwam met nog twee van het volk naar hen toe. De kapitein werd
woedend, toen hij den voomaamsten aanlegger zoo dicht onder
zijn bereik zag, dat hij zich nauwelijks tijd gunde om hem zóó
dicht te laten naderen, dat hij zeker van hem was, want hij had
nog alleen zijn stem gehoord; maar toen zij naderkwamen, spron-
gen de kapitein en Vrijdag op de been, en gaven vuur op hen.
De bootsman viel dood neder; de man, die bij hem was, had een
kogel in het lijf gekregen en viel naast hem, ofschoon hij eerst
een paar uur daarna stierf, en de derde liep weg,
Toen ik het vuren hoorde, rukte ik onmiddellijk met mijn ge-
heele leger op, dat thans uit acht man bestond. Wij overvielen
hen in het duister, zoodat zij ons getal niet zien konden, en ik
liet den man, dien zij in de boot hadden achtergelaten, en nu
tot onze partij behoorde, hen bij hunne namen noemen, om te
trachten met hen tot onderhandeling te komen, hetgeen volkomen
naar wensch uitviel. Zoo riep hij, zoo hard hij kon, tot een hun-
ner: „Thomas Smith! Thomas Smith! Thomas Smith !" — Tho-
mas Smith antwoordde dadelijk: „Wie is daar, is het Robinson?"
want hij scheen de stem te herkennen. De ander antwoordde:
„Ja, ja, om Gods wil, leg de wapens neder, Thomas Smith, en
geef u over, of gij zijt allen kinderen des doods!"
„Aan wie moeten wij ons overgeven? Waar zijn zij ?" riep Tho-
mas Smith weder. „Hier zijn zij," antwoordde de ander. „Hier
is onze kapitein met vijftig man, die u twee uren lang heeft na-
gezeten. De bootsman is doodgeschoten, Willem Frije gewond en
ik gevangen, en zoo gij u niet overgeeft, zijt gij allen verloren."
„Zal men ons dan kwartier geven als wij ons overgeven ?" vroeg
Thomas Smith. „Ik zal heengaan en het vragen, als gij belooft
u over te geven," zeide Robinson. Hij vroeg het den kapitein,
en deze riep: „Thomas Smith, gij kent mijn stem; zoo gij dade-
lijk de wapens nederlegt en u overgeeft, zal u allen het leven ge-
schonken worden, behalve aan Willem Atkins."
HOOFDSTUK XXVII.
Atkins smeekt den kapitein zijn leven te sparen.
Deze herkrijgt zijn vaartuig van de muiters.
Robinson verlaat het eiland.
Dit hoorende, begon Willem Atkins te roepen: „Om Gods wil,
kapitein, geef mij kwartier. Wat heb ik misdreven ? Zij zijn allen
even slecht geweest als ik," wat eigenlijk niet waar was, want
het schijnt, dat Willem Atkins de eerste was geweest, die de
hand aan den kapitein had durven slaan, en hem ruw behan-
deld, de handen gebonden, en uitgescholden had. Echter zeide
de kapitein hem, dat hij zich op genade of ongenade moest over-
geven, en op de genade van den Gouverneur hopen, waarmede
hij mij meende, want allen noemden mij Gouverneur.
Om kort te gaan, allen legden de wapens neder en smeekten
om lijfsgenade, en ik zond den man, die met hen gesproken had,
met nog twee af, die hen allen bonden, en toen rukte mijn leger
van vijftig man op, maar dat met die drie eigenlijk uit acht
man bestond, en maakte zich van hen en van hunne boot mees-
ter, ofschoon ik mij met nog een man, buiten gezicht hield.
Ons eerste werk was thans de boot weder in orde te brengen,
en te denken om de herovering van het schip; en de kapitein,
die nu den tijd had om met hen te onderhandelen, haalde hen
scherp door over hun schelmsch gedrag jegens hem, en vervol-
gens over hunne verdere snoode oogmerken, en hoe dit alles op
ROBINSON CRUSOE. 11
het laatst hen gewis tot ellende en armoede, en misschien tot de
galg moest leiden. Zij schenen allen vol berouw en smeekten
ootmoedig om genade. Hierop zeide hij, dat zij niet zijn gevan-
genen, maar van den kommandant van het eiland waren; dat
zij gedacht hadden, hen in een woest onbewoond eüand aan wal
te zetten, maar dat het God behaagd had dit anders te beschik-
ken; dat het eiland bewoond, en de Gouverneur een Engelsch-
man was; dat hij hen allen kon ophangen als hij het goed vond;
maar dat, daar hij hun allen lijfsgenade geschonken had, hij
begreep, dat hij hen naar Engeland zou zenden, om daar aan
de justitie overgeleverd te worden; behalve Atkins, dat de Gou-
verneur hem gelast had dezen aan te zeggen, dat hij zich ter
dood moest bereiden, want dat hij met den morgenstond zou
opgehangen worden.
Ofschoon dit alles slechts een verdichtsel van hem was, had
het echter de gewenschte uitwerking; Atkins viel op zijn knieën
om des kapiteins voorspraak bij den Gouverneur te zijn om zijn
leven, en al de overigen smeekten hem, om Gods wil, niet naar
Engeland gezonden te worden.
Thans begreep ik, dat het tijdstip onzer bevrijding naderde,
en dat het gemakkelijk zou zijn, deze knapen tot een aanslag op
het schip over te halen. Dus sloop ik in het duister vandaar
weg, opdat zij niet zien zouden wat slag van een Gouverneur
zij hadden, en ontbood den kapitein tot mij. Toen ik op een
afstand was, werd een der mannen bevolen als voren te spreken,
en te zeggen: „kapitein, de kommandant laat u roepen!" De
kapitein antwoordde: „zeg aan Zijne Excellentie, dat ik oogen-
blikkelijk kom." Dit bracht hen geheel in de waan, dat ik met
mijn vijftig man vlak in de nabijheid stond. Toen de kapitein
bij mij kwam, deelde ik hem mijn ontwerp om het schip te
overmeesteren mede, waarmede hij van harte instemde, en wij
besloten het den volgenden morgen ten uitvoer te brengen. Ten
einde het echter te geruster en goed doordacht te verrichten,
zeide ik hem, dat wij de gevangenen moesten verdeelen, en dat
hij Atkins en nog twee van de ergsten, gebonden naar de grot
moest laten brengen. Dit werd aan Vrijdag en de twee mannen,
die met den kapitein aan wal gekomen waren, toevertrouwd. Zij
brachten hen naar de grot, alsof dit de gevangenis was, en werke-
lijk was dit een treurige plaats, vooral voor lieden in hun toestand.
De anderen liet ik naar mijn buitenplaats brengen, en daar deze
omheind was, en zij gekneveld waren, was de plaats sterk genoeg
om hen te bewaren. Naar deze zond ik in den ochtend den kapi-
tein om met hen in onderhandeling te treden en mij te zeggen of
hij het geraden achtte, hen mede naar boord te nemen om het
schip te verrassen. Hij sprak hen aan over hunne handelwijze
jegens hem, den toestand, waarin zij zich gebracht hadden, en
zeide, dat ofschoon de Gouverneur hen allen voor het oogenblik,
lijfsgenade geschonken had, zij allen naar Engeland gevoerd, en
daar ongetwijfeld in ketens zouden opgehangen worden; maar,
dat als zij mede wilden werken tot het heroveren van het schip,
hij den Gouverneur zou overhalen, hun pardo» te geven.
Iedereen kan begrijpen, hoe gretig menschen in hun toestand
zulk een voorstel aannamen; zij vielen voor den kapitein op de
knieën, en beloofden hem met de krachtigste betuigingen, dat
zij hem tot den laatsten druppel bloeds zouden bijstaan, hun
leven lang hem zouden dankbaar zijn en hem door de geheele we-
reld volgen, en zoolang zij leefden zijn gedrag als dat van een
vader jegens hen zouden beschouwen.
„Nu," zeide de kapitein, „ik zal den Gouverneur mededeelen,
wat gij zegt, en zien wat ik doen kan, om hem over te halen."
Hij verhaalde mij daarop dat hij geloofde, dat zij inderdaad ge-
trouw zouden zijn. Om echter zeker te zijn, zeide ik hem, dat
hij terugkeeren zou en vijf van hen uitkiezen, en zeggen, dat zij
zien zouden, dat wij hunne hulp niet noodig hadden; maar dat
hij deze vijf zou medenemen om hem bij te staan, en dat de Gou-
verneur de andere twee benevens de drie, die als gevangenen naar
het kasteel (mijn grot) gezonden waren, als gijzelaars zou houden,
en dat zoo zij hunnen plicht niet getrouw volbrachten, deze vijf
gijzelaars allen in ketens op het strand zouden opgehangen wor-
den. — Dit overtuigde hen, dat de Gouverneur het ernstig meende;
er schoot hun echter niets anders over dan het aan te nemen,
en het was thans evenzeer het belang van de achterblijvende ge-
vangenen als van den kapitein, de anderen te overreden, zich
trouw van hun plicht te kwijten.
Onze strijdmacht voor de expeditie werd thans geregeld als
volgt: Eerst de kapitein, zijn stuurman en passagier. Dan de
twee gevangenen van den eersten troep, wien ik op aanbeveling van
den kapitein, hunne vrijheid gegeven, — en wien ik wapens toe-
vertrouwd had. Ten derde, de andere twee, die ik tot nu toe
in mijn buitenplaats bewaard, — maar op des kapiteins verzoek
ontslagen had. Ten vierde, de vijf die het laatst ontslagen waren,
zoodat zij in alles met hun twaalven waren, behalve vijf, die wij
als gijzelaars in de grot hadden achtergehouden.
Toen ik mij aan de twee gijzelaars vertoonde, was ik vergezeld
van den kapitein, die hun zeide, dat ik afgezonden was door den
Gouverneur en dat deze gelast had, dat zij niets zouden doen
zonder mijn bevel, en zoo zij dit bevel overtraden, zouden zij naar
het kasteel gebracht en daar in boeien geslagen worden. Daar
ik als Gouverneur nimmer voor den dag was gekomen, verscheen
ik nu als een ander persoon, en sprak waar het te pas kwam
van den Gouverneur, van de bezetting, het kasteel en dergelijke.
De kapitein had nu niets anders te doen dan zijne booten ge-
reed te maken, het lek in de eene te stoppen, en ze te beman-
nen. Hij gaf zijn passagier het bevel over de eene boot met vier
man, en ging zelf met zijn stuurman en de vijf overigen in de
andere. Ze overlegden hunne zaak goed, zoodat zij tegen midder-
nacht aan boord kwamen. Zoodra zij dichtbij genoeg waren, deed
hij Robinson het scheepsvolk toeroepen en hem zeggen, dat zij
het volk in de sloep terugbrachten, maar dat het lang geduurd
had, eer zij hen hadden kunnen vinden. Aldus hield hij hen aan
de praat tot zij langs boord kwamen, waarop de kapitein en zijn
stuurman, die het eerst met hunne wapens op het dek gespron-
gen waren, dadelijk den tweeden stuurman en den timmerman
met de kolf van hunne geweren nedervelden, terwijl hun volk
hen dapper bijstond. De overigen, die op het halfdek en den bak
waren maakten zij gevangen, en gingen de luiken dicht maken
om hen die beneden waren daar te houden, toen het volk van de
andere boot over de fokkerusten klom, en het voorschip en de
kombuis, waarin drie man waren overmeesterden.
Toen dit afgeloopen was, gelastte de kapitein den stuurman
met drie man de kajuit open te breken, waar de nieuwe kapitein
lag, die het alarm gehoord had, en zich met twee man en een
jongen van vuurwapens voorzien had; en toen de stuurman met
een koevoet de deur opengebroken had, gaf de nieuwe kapitein
met zijn makkers vuur op hen en wondde den stuurman in zijn
arm met nog twee man, doch niemand werd er gedood.
De stuurman riep om hulp, doch drong tegelijk de kajuit bin-
nen, zoo gewond als hij was, en schoot met een pistool den nieu-
wen kapitein dood, waarop de anderen zich overgaven en het
schip zonder meer bloed te vergieten hernomen was. Zoodra de
kapitein weder meester van zijn schip was, liet hij zeven schoten
doen, welk sein hij met mij afgesproken had om mij van den
goeden uitslag te verwittigen. Men kan denken of ik verheugd
was dit te hooren, daar ik tot twee uren in den morgen er op
had zitten wachten.
Na het sein gehoord te hebben, begaf ik mij te rust, en daar
ik dien dag vele vermoeienissen had doorgestaan, sliep ik zeer vast
tot ik door een geweerschot gewekt werd, en op de been springende,
hoorde ik iemand mij roepen: „Gouverneur! Gouverneur!" en
herkende de stem van den kapitein, die den heuvel opgeklommen,
op het schip wees. Hij drukte mij in zijne armen. „Mijn waarde
vriend en redder," zeide hij, „daar ligt uw schip, want het is ge-
heel ter uwer beschikking, evenals wij en al wat tot het schip be-
hoort". Ik sloeg mijn oogen op het schip, dat op ongeveer eene
halve (Eng.) mijl van het strand voor anker lag; want zoodra zij
het vermeesterd hadden, hadden zij het anker gelicht, en daar
het fraai weder was, het vlak voor den mond van een kleine
kreek gelegd, en daar het hoog water was, was de kapitein met
de pinnas tot bij de plaats gekomen, waar ik het eerst mijne
vlotten aan land gebracht had, en dus als het ware vlak voor
mijn deur geland.
Ik dacht in den beginne van verrassing door den grond te zin-
ken, want nu zag ik inderdaad mijn redding zichtbaar voor oogen;
alles was in orde, en een goed schip gereed mij te brengen, waar-
heen ik verlangde. Eerst was ik eenigen tijd niet in staat een
woord te antwoorden, maar daar hij mij in zijne armen gesloten
had, hield ik mij aan hem vast, want ik vreesde op den grond
neder te zijgen.
Toen omhelsde ik hem op mijn beurt als mijn bevrijder, en onze
vreugde was wederkeerig.
Na een poos gesproken te hebben, verhaalde de kapitein mij,
dat hij eenige ververschingen, die hij aan boord had, en waarvan
de schelmen, die er eenigen tijd meester van waren geweest, hem
niet beroofd hadden, voor mij had medegebracht. Daarna riep
hij het bootsvolk toe, dat zij de presenten voor den Gouverneur
aan wal zouden brengen; en inderdaad waren het geschenken, die
een Gouverneur voegden, en alsof ik niet met hem zou
medereizen, maar op het eiland blijven wonen, en zij zonder mij
zouden vertrekken.
Ten eerste had hij mij een flesschenkelder met uitmuntende
likeuren, zes groote flesschen, ieder van twee pinten, maderawijn,
twee pond besten tabak, twaalf stukken ossenvleesch, en zes
stukken spek, met een zak erwten en een honderd pond beschuit
medegebracht.
Voorts bracht hij mij een kistje met suiker, een kistje met fijn
meel, een kistje met limmetjes en twee flesschen citroensap mede,
benevens een menigte andere dingen. Maar bovendien bracht hij
mij zes schoone, nieuwe hemden, zes zeer goede halsdoeken, twee
paar handschoenen, een paar schoenen, een hoed en een zeer
goeden broek van hem zelven, met één woord, hij stak mij van
top tot teen in de kleeren.
Nadat al de goederen in mijn klein verblijf gebracht waren,
begonnen wij te raadplegen, wat met onze gevangenen te doen;
want het was een zaak van rijp overleg, of wij het wagen zouden
hen mede te nemen, of niet, vooral een paar van hen, die in den
hoogsten graad onverbeterlijk en muitziek waren, en die de kapitein
zeide, als zulke schelmen te kennen, dat er geen goed aan te doen
was, en dat als hij ze meenam, dit in de boeien moest zijn, om
ze in de eerste Engelsche kolonie, daar hij binnen vallen kon, aan
de rechtbank over te geven. Hiervan vond ik, dat de kapitein
niet af te brengen was.
Hierop zeide ik, dat, als hij het verlangde, ik op mij nam de
twee kerels zoo ver te brengen, dat zij zelfs verzoeken zouden op
het eiland te mogen blijven. „Met al mijn hart," zei de kapitein;
„niets zou mij aangenamer zijn".
„Goed," zeide ik, „ik zal hen laten halen en in uw bijzijn met
hen spreken". Ik zond dus Vrijdag en de twee gijzelaars, die
thans, omdat hunne kameraden hun woord hadden gehouden,
losgelaten waren, naar de grot, en liet hen de vijf man, zoo ge-
bonden als zij waren, naar mijn priëel brengen. Eenigen tijd
daarna kwam ik daar in mijn nieuw gewaad aanstappen, en heette
nu weder Gouverneur. Toen de kapitein bij mij was, liet ik het
volk voor mij [brengen, en zeide hun thans een volledig verslag
van hunne schelmsche handelwijze van den kapitein ontvangen te
hebben, en hoe zij met het schip hadden willen vertrekken, en
verdere rooverijen bedrijven, maar dat de Voorzienigheid hen in
den kuil had doen vallen, dien zij voor anderen gegraven hadden.
Ik zeide hun, dat men op mijn bevel zich van het schip ver-
zekerd had, dat nu op de reede lag, en dat zij zien konden hoe
hun nieuwe kapitein de belooning voor zijn verraderij had be-
komen, want dat zij hem aan den nok van de ra konden zien
hangen. Dat ik thans verlangde te weten of zij iets hadden bij te
brengen, waarom ik hen niet, als zeeroovers op heeterdaad betrapt,
ter dood zou doen brengen, waartoe mijn aanstelling mij on-
twijfelbaar recht gaf.
Een hunner antwoordde voor de overigen, dat zij niets hadden
bij te brengen, dan alleen, dat de kapitein, toen zij gevangen ge-
nomen waren, hun lijfsbehoud had toegezegd, en dat zij mijne
barmhartigheid inriepen. Ik zeide echter, dat ik niet wist, welke
barmhartigheid ik hun zou bewijzen, daar ik besloten had met al
mijn volk het eiland te verlaten, en met den kapitein den over-
tocht naar Engeland te doen. De kapitein kon hen niet anders
naar Engeland medenemen dan als gevangenen in de ijzers, om
daar wegens muiterij en zeeroof terecht te staan; waarvan, gelijk
zij wisten, de galg het einde zou zijn, zoodat ik hun niet zeggen
kon wat voor hen het best was, tenzij zij besloten hadden
hun lot op het eiland te beproeven, hetgeen mij, daar ik verlof
had het te verlaten, onverschillig was, en dat ik niet ongeneigd
was hun het leven te schenken, als zij begrepen, dat zij zich aan
den wal zouden kunnen redden. Hiervoor schenen zij zeer dank-
baar te zijn, en verklaarden veel liever hier te willen blijven dan
naar Engeland te gaan, om daar opgehangen te worden; dus liet
ik het daarbij berusten. De kapitein maakte echter eenige tegen-
werpingen, alsof hij hen daar niet mocht achterlaten. Ik hield
mij hierop zeer boos, en zeide den kapitein, dat zij mijne ge-
vangenen en niet de zijne waren, en dat ik, na hun deze gunst
beloofd te hebben, mijn woord zou houden, en als hij er iets tegen
had, hij maar zien moest, dat hij hen weder in zijne macht
kreeg, als hij kon.
Zij schenen hiervoor zeer dankbaar, en ik stelde hen in vrijheid,
met last het bosch in te gaan, vanwaar zij gekomen waren, en
de belofte van eenige geweren en kruit en lood, benevens aanwij-
zingen hoe zij, als zij wilden, hier een zeer goed leven konden lei-
den. Vervolgens maakte ik mij gereed aan boord te gaan, maar
zeide den kapitein, dat ik dien nacht aan wal zou blijven, om
mijne goederen gereed te maken, maar dat hij middelerwij 1 het
schip in orde brengen en den volgenden morgen de boot naar den
wal zenden zou, om mij te halen; terwijl ik hem tevens gelastte
den nieuwen kapitein, die doodgeschoten was, aan den nok van
de ra te laten hangen, opdat het volk hier hem zou kunnen zien.
Toen de kapitein vertrokken was, liet ik de matrozen bij mij in
mijn verblijf komen, en hield een ernstig gesprek met hen over
hunnen toestand. Ik zeide, dat hunne keus zeer verstandig was,
want dat, zoo de kapitein hen medenam, zij zeker zouden opge-
hangen worden. Ik wees hun hun vorigen aanvoerder, die aan den
nok van de ra hing, en zeide, dat zij niets minder te wachten had-
den. Toen zij allen verklaard hadden te willen achterblijven, ver-
haalde ik hun hoe het eiland was, hoe ik er gekomen was; toonde
hun mijne verschansingen, hoe ik er mijn brood gebakken, mijn
koorn geplant, mijne druiven gedroogd had, in één woord, al wat
hun van nut kon zijn. Ook verhaalde ik hun van de zestien Span-
jaarden, die verwacht werden, voor welke ik een brief achterliet,
en die ik hen deed beloven, als hunne makkers te zullen behan-
delen.
Ik liet hun mijne wapenen, namelijk vijf musketten, drie jacht-
geweren, en twee sabels achter. Ik had nog anderhalf vat buskruit,
want na het eerste jaar, had ik er weinig van gebruikt, en niets
van verspild. Ik beschreef hun hoe ik de geiten behandelde, hoe
zij gemolken en verzorgd moesten worden, om er boter en kaas van
te krijgen. Kortom, ik verhaalde hun al mijn wedervaren, en be-
loofde den kapitein te zullen overhalen hun nog twee vaatjes kruit
en wat tuinzaden achter te laten; ook gaf ik hun den zak met
erwten, dien de kapitein medegebracht had, en verzocht hen, die
te zaaien.
Den volgenden dag verliet ik hen, en ging aan boord. Wij maak-
ten ons zeilree, maar bleven dien nacht voor anker liggen. Den
volgenden morgen vroeg kwamen twee man van de vijf aan boord
zwemmen, en terwijl zij allerbitterst over de andere drie klaag-
den, smeekten zij dat men hen, om Gods wil, aan boord zou ne-
men, want dat zij vermoord zouden worden; en of de kapitein hen
aan boord wilde laten komen, al liet hij hen ook dadelijk ophan-
gen De kapitein beweerde hierop, dat hij buiten mij, niets doen
kon, maar na eenige bedenkingen en op hunne plechtige beloften
van beterschap, werden zij aan boord genomen, en een poos daarna
duchtig afgestraft; vervolgens zijn zij steeds rustige en flinke ke-
rels gebleven.
Wat later ging ik met den vloed naar den wal, om den ma-
trozen het hun beloofde te brengen, waarbij de kapitein door mijn
bemiddeling hunne kleederen en kisten gevoegd had, waarvoor zij
zeer dankbaar waren. Ik moedigde hen wat aan door de verzeke-
ring, dat als ik eenig vaartuig ontmoette dat het eiland kon aan-
doen en hen innemen, ik hen niet vergeten zou.
Toen ik het eiland verliet, nam ik tot een gedachtenis, de groote
geitenvellen muts, mijn zonnescherm, en een mijner papegaaien
mede; ook vergat ik het geld niet, waarvan ik vroeger gesproken
heb, en dat zóó lang stil had gelegen, dat het roestig of zwart
geworden was, en nauwelijks voor zilver kon doorgaan, voor het
wat gewreven en gehanteerd was geworden, alsook het geld, dat
ik op het Spaansche wrak had gevonden.
Aldus verliet ik het eiland, gelijk ik op het scheepsjournaal
zag, den 19 December 1686 nadat ik er achtentwintig jaren, twee
maanden en negentien dagen op had doorgebracht, terwijl ik mijn
ballingschap verliet op denzelfden dag der maand, waarop ik van
de Mooren te Salé wegvluchtte. Na een lange reis kwam ik den
11 Juni 1686 in Engeland aan, waarvan ik vijfendertig jaren af-
wezig was geweest.
HOOFDSTUK XXVIII.
Robinson gaat naar Lissabon, waar hij den Portu-
geeschen kapitein vindt, die hem verslag geeft
omtrent zijn bezittingen in Brazilië. — Hij
begeeft zich op de terugreis, over land
naar Engeland.
Toen ik daar kwam, stond ik in de wereld als een vreemdeling,
die er nimmer geweest was. Mijn weldoenster, wie ik mijn geld
had achtergelaten, was nog in leven, maar had veel tegenspoeden
gehad, was ten tweedemale weduwe en in zeer behoeftige omstan-
digheden. Ik stelde haar omtrent mijn schuldbekentenis gerust,
en verzekerde dat ik haar niet lastig zou vallen, maar integen-
deel uit dankbaarheid voor hare vroegere zorgen voor mij, onder-
steunde ik haar zooveel mijne geringe bezittingen toelieten, het-
geen op dit oogenblik slechts weinig was, doch ik verzekerde
dat ik haar niet zou vergeten als ik instaat zou zijn haar krach-
tiger te helpen, gelijk ik later ook deed.
Ik ging daarop naar Yorkshire, maar mijne ouders vond ik
overleden, en mijn geheele familie uitgestorven, op twee zusters
na, en twee kinderen van een mijner broeders, en daar men mij
lang voor dood gehouden had, had men mij niets nagelaten; kortom
ik begreep, dat ik geenerlei ondersteuning te wachten had en dat
het weinige geld, dat ik had mij weinig baten zou om door de
wereld te komen. Echter ondervond ik een staaltje van dankbaar-
heid, dat ik niet verwacht had; de kapitein van het schip,dien
ik zoo gelukkig gered, en daardoor schip en lading behouden
had. had van al het gebeurde een trouw verslag aan zijn reeders
gedaan. Deze verzochten mij hun een bezoek te brengen; allen over-
laadden mij met loftuitingen, en boden mij een geschenk van
tweehonderd pond Sterling aan.
Doch na rijp beraad, en ziende hoe moeilijk ik mij hiermede
een bestaan zou verschaffen, besloot ik naar Lissabon te gaan, om
te trachten iets nopens mijn plantage in Brazilië te vernemen,
en wat er van mijn compagnon was geworden, die ik onderstelde
dat mij reeds verscheidene jaren voor dood had gehouden. Te
dien einde scheepte ik mij in naar Lissabon, waar ik in April
aankwam, terwijl Vrijdag mij trouw volgde, en steeds bewees mijn
trouwe dienaar te zijn. Toen ik te Lissabon kwam, vond ik na
eenige navraag, en tot mijn groot genoegen, mijn ouden vriend,
den kapitein van het schip, dat mij het eerst op de Afrikaansche
kust aan boord had genomen. Hij was nu oud geworden; had de
zee vaarwel gezegd, en zijn zoon, die nu ook reeds een bejaard
man was, voer thans in zijn plaats op Brazilië. De oude man
kende mij niet meer, en ik zou hem ook moeilijk hebben erkend;
echter herinnerde hij zich spoedig mijner, toen ik hem verhaalde
wieik was.
Na onze oude kennis met hartelijkheid vernieuwd te hebben,
vroeg ik, gelijk men wel denken kan naar mijn plantage en mijn
compagnon. De oude man verhaalde mij, dat hij in geen negen
jaren in Brazilië was geweest, maar hij kon mij verzekeren, dat
de laatste maal dat hij daar was, mijn compagnon nog leefde,
maar de beide gevolmachtigden, die met hem toezicht zouden
houden, waren beiden overleden. Hij geloofde echter, dat ik goed
zou staan bij de verbetering mijner plantage, want dat, daar men
algemeen geloofde dat ik verongelukt was, mijne gemachtigden
hunne rekening van mijn deel in de plantage aan den fiscaal had-
den ingeleverd, die, zoo ik niet terug mocht komen, verklaard
had, dat een derde den Koning, en twee derden aan het Augus-
tijner klooster zouden toevallen. Zoo ik of iemand van mijnent-
wege echter opkwam, zou het mij teruggegeven worden, hoewel
de jaarlijksche opbrengst niet, als zijnde tot werken van liefda-
digheid besteed, maar hij verzekerde mij, dat de opzichter der
koninklijke inkomsten van landerijen, en die van het klooster er
voor gezorgd hadden, dat mijn compagnon hun jaarlijk prompt
rekening deed, waarvan zij de helft ontvingen. Ik vroeg hem of
hij wist hoe ver de verbeteringen der plantage gegaan waren, en
of hij begreep dat zij waard was opgezocht te worden, of als ik
daarheen ging, mij mijn recht op de helft niet zou betwist worden.
Hij zeide mij niet juist te kunnen bepalen, wat de plantage
waard was, maar dat mijn compagnon alleen van de helft een zeer
rijk man was geworden, en hij had gehoord dat het derde deel
van den koning, dat naar het schijnt een of ander klooster ge-
schonken was, jaarlijks meer dan tweehonderd moidores bedroeg.
Dat er geen twijfel aan de teruggave bestond, daar mijn compag-
non nog leefde om mijn recht te bevestigen, en mijn naam ook
op de lands registers ingeschreven was: Ook zeide hij mij, dat
de opvolgers van mijne twee gevolmachtigden brave eerlijke lie-
den en zeer gegoed waren, en hij geloofde, dat zij mij niet alleen
aan het bezit helpen, maar bovendien een goede som gelds ter
hand zouden stellen, zijnde de opbrengst tijdens de vorige gevol-
machtigden het bestuurden, en vóór de inbeslagneming, die voor
ongeveer twaalf jaren voorgevallen was.
Dit verslag stelde mij echter niet geheel gerust, en ik vroeg den
kapitein hoe het kwam dat de gemachtigden zoo over mijn goe-
deren beschikt hadden, daar hij wist dat ik een testament ge-
maakt en hem, den Portugeeschen kapitein, tot mijn eenigen erf-
genaam had benoemd. Hij zeide, dat dit ook waar was, maar daar
er geen bewijs van mijn dood bestond, hij niet als executeur kon
handelen; bovendien had hij zulk een afgelegen zaak niet willen
aanvaarden. Wel had hij mijn testament doen registreeren, en
zijn recht bewezen, en zoo hij eenig bewijs van mijn leven of dood
had kunnen geven, zou hij als procuratiehouder gehandeld, en mijn
plantage in bezit genomen, of zijn zoon hiermede belast hebben.
„Maar", zei de oude man, „ik heb u ander nieuws te vertellen,
dat u misschien minder aangenaam zal zijn dan het overige; dat
is, dat daar iedereen u verongelukt waande, uw compagnon en
gemachtigde mij in uwen naam de verrekening aanboden van de
opbrengsten van de zes of acht eerste jaren die ik ontving; doch
daar er tweemaal groote verbeteringen gemaakt werden, als het
bouwen van een suikermolen, het aankoopen van slaven enz.,
waren die opbrengsten zoo groot niet als de volgende. Echter,"
vervolgde de oude man, „zal ik u een behoorlijke rekening ge-
ven van al wat ik ontvangen, en hoe ik er mede gehandeld heb,"
Eenige dagen later bracht mijn oude vriend mij de rekening
van de inkomsten der vijf of zes eerste jaren der plantage, ge-
teekend door mijn compagnon en de gemachtigden, die altijd
goederen afgeleverd hadden, zooals tabak in rollen en suiker in
kisten, benevens rum en melassie, de voortbrengselen van een
suikerplantage, en ik zag hieruit, dat de inkomsten telken jare
aanmerkelijk grooter geworden waren. Doch daar in den beginne
de uitgaven groot waren geweest, was de som eerst gering. Echter
liet de oude man mij zien, dat hij mij vier honderd en zeventig
gouden moidores schuldig was, behalve zestig kisten suiker en
vijftien dubbele rollen tabak, die verloren waren gegaan, toen hij
ongeveer elf jaren na mijn vertrek, met verlies van zijn schip,
te Lissabon was gekomen.
De brave man begon over zijne ongelukken te klagen, hoe hij
verplicht was geweest mijn geld te besteden om zijn verlies te
herstellen, en een aandeel in een nieuw schip te koopen. „Doch,
mijn oude vriend", zeide hij, „gij zult voor 's hands wat op reke-
ning hebben, en zoodra mijn zoon terugkomt, alles wat u toe-
komt". Daarop haalde hij een oude beurs voor den dag en gaf
mij honderd en zestig gouden moidores, en zijn bewijzen van het
aandeel, dat hij en zijn zoon ieder voor een vierde in hun schip
hadden, uithalende, stelde hij die als onderpand voor het over-
schot in mijne handen.
Deze blijken van eerlijkheid en braafheid van den ouden man
troffen mij geweldig, en bedenkende wat hij voor mij gedaan had,
hoe hij mij op zee opgenomen, en hoe edelmoedig hij mij bij
alle gelegenheden behandeld had, en in het bijzonder welk een
oprechte vriend hij thans bewees te zijn, kon ik mijn tranen
niet bedwingen. Ik vroeg hem dus eerst of hij op dat oogenblik
zooveel geld missen kon, en of het hem niet eenigszins belemmeren
zou. Hij zeide, dat hij er zeker op het oogenblik een weinig door
in de engte kwam; maar dat het altijd mijn geld was, en ik er
misschien meer behoefte aan had dan hij.
Alles wat de goede man zeide, was zóó welgemeend, dat ik,
terwijl hij sprak, mijne tranen nauwelijks bedwingen kon. Om
kort te gaan, ik nam honderd moidores, en vroeg om pen en
inkt, om er hem kwitantie van te geven, daarop gaf ik hem het
overige terug, en zeide, dat zoo ik ooit in het bezit der plantage
geraakte, ik hem ook het overige zou teruggeven, zooals ik ook
naderhand deed; dat ik zijn bewijs van aandeel in zijns zoons
schip volstrekt niet wilde aannemen, daar ik begreep, dat indien
ik geldgebrek had, hij braaf genoeg was, om mij te betalen; en
zoo dit niet het geval was, maar ik datgene ontving, waarop hij
mij hoop gaf, ik nimmer meer een penning van hem wilde aan-
nemen.
Toen dit afgeloopen was, vroeg de oude man, hoe ik mij weder
in het bezit van mijne plantage dacht te stellen. Ik zeide er
zelf heen te willen gaan. Als ik dit goed vond kon ik dit doen,
zeide hij, maar zoo niet, dan waren er middelen genoeg om mijne
rechten te handhaven, en mij onmiddellijk de voordeelen toe te
eigenen; en daar te Lissabon schepen op de rivier zeilree lagen
naar Brazilië, deed hij mijn naam in een openbaar register in-
schrijven, terwijl hij beëedigde, dat ik in leven en dezelfde per-
soon was, die het eerst voor de bedoelde plantage het land had
aangevraagd. Nadat dit door een notaris met een procuratie opge-
maakt was, deed hij het mij naar een koopman aldaar zenden,
dien hij kende, en stelde mij toen voor, tot aan het ontvangen
van een antwoord, bij hem te blijven.
Nimmer handelde men eerlijker dan bij het ontvangen van
deze procuratie; want binnen zeven maanden ontving ik een
groot pakket van de overgeblevenen mijner gemachtigden; de
kooplieden, voor wier rekening ik naar zee was gegaan. Hierin
bevonden zich ten eerste een rekening-courant van de opbrengst
mijner plantage, van het jaar af, waarin hunne vaders met den
ouden Portugeeschen kapitein hadden gesloten, zijnde voor zes
jaren; de balans sloot met elf honderd vier en zeventigmoidores
in mijn voordeel. Ten tweede was er de verrekening van nog
vier jaren, gedurende weike zij het bewind gevoerd hadden, vóór
de regeering de administratie eischte, als van een persoon, dien
men burgerlijk dood achtte, en deze balans sloot, daar de waarde
der plantage vermeerderd was, met een batig slot van drie dui-
zend twee honderd en een en veertig moidores. Ten derde was
er een brief bij van den prior van het Augustijner klooster, die
ruim veertien jaren de inkomsten ontvangen had, doch daar hij
niet in staat was datgene te verrekenen wat tot liefdadige doel-
einden uitgegeven was, eerlijk verklaarde, dat hij nog achthon-
derd twee en zeventig moidores niet uitgegeven had, die ter mijner
beschikking waren. Het deel des Konings leverde niets op.
Voorts was er een brief van mijn compagnon, die mij hartelijk
geluk wenschte, dat ik nog in leven was, en mij verslag deed hoe
veel de plantags verbeterd was, en wat zij jaarlijks opbracht, met
opgave hoeveel morgen zij besloeg, hoe sterk de slavenmacht was;
terwijl hij mij ten sterkste uitnoodigde over te komen en van
mijn eigendom bezit te nemen, en hem, zoo ik niet zelf kwam
aan wien mijne goederen af te schepen, en eindigde met eene
hartelijke verzekering van zijne vriendschap en die van zijne fa-
milie. Tot een geschenk zond hij mij zeven fraaie tijgervellen, die
hij naar het schijnt, uit Afrika ontvangen had met een ander
schip, dat hij derwaarts gezonden had, en dat een voorspoediger
reis scheen gedaan te hebben, dan ik. Hij zond mij ook vijf kisten
met confituren en een honderd stukken ongemunt goud.
Met dezelfde vloot zonden mijne twee gevolmachtigden mij twaalf
honderd kisten suiker, achthonderd rollen tabak, en het overige
van onze rekening in goud.
Thans mocht ik wel zeggen, dat het laatste-einde van Job beter
was dan het begin! Onmogelijk is het mijne aandoeningen te be-
schrijven, toen ik deze brieven doorlas, en vooral toen ik al mijn
rijkdom voor mij zag; want daar de schepen uit Brazilië altijd
met een geheele vloot te gelijk komen, ontving ik mijn brieven
te gelijk met mijne goederen, en deze laatste lagen reeds veilig
op de Taag, vóór de brieven mij ter hand gesteld werden.
Ik was nu plotseling bezitter geworden van meer dan vijfdui-
zend pond sterling in geld, en had een bezitting in Brazilië, die
meer dan duizend ponden 's jaars opleverde, in één woord, in een
toestand, waarin ik mij nauwelijks wist te voegen, of hoe ik dien
genieten zou.
Het eerste wat ik deed was mijn ouden weldoener, den goeden
kapitein, te beloonen, die mij het eerst in mijn tegenspoed had
bijgestaan, van den beginne af menschlievend, en tot aan het
einde eerlijk jegens mij gehandeld had. Ik zeide hem, dat na de
Voorzienigheid, Die alles bestiert, ik dat alles aan hem te danken
had, en dat het nu mijn plicht was hem te beloonen. Vooreerst
gaf ik hem dus de honderd moidores, die ik van hem ontvangen
had, terug; daarop liet ik een notaris roepen, en deze een volko-
men kwijtschelding opmaken van de vierhonderd en zeventig
moidores, die hij opgegeven had mij schuldig te zijn, waarna ik
een procuratie op hem liet vervaardigen, tot den ontvangst der
jaarlijksche inkomsten mijner plantage, en mijn compagnon op-
droeg met hem te sluiten, en de jaarlijksche opbrengst op de
gewone wijze met de vloot aan hem over te maken. Een clausule
aan het einde behelsde eene jaarlijksche gift aan hem van hon-
derd moidores, zoolang hij leefde, en van vijftig aan zijn zoon,
zoolang deze leefde, alles uit de goederen te voldoen. Op deze
wijze vergold ik den ouden man zijne goedheden.
Na mijne zaken geregeld, mijn lading verkocht, en voor al mijn
goederen wissels gekocht te hebben, was de vraag, hoe ik naar
Engeland zou gaan. Hoezeer ik ook aan de zee gewoon was, had
ik toen een sterken tegenzin om over zee naar Engeland te gaan.
In dezen tweestrijd nam ik mijne toevlucht tot mijn ouden
raadsman, die mij ernstig ried niet ter zee de reis te doen, maar te
land, en de golf van Biscaye over te steken naar Rochelle, van-
waar ik veilig en gemakkelijk naar Parijs, en zoo over Calais naar
Dover reizen kon; of naar Madrid te gaan, en geheel Frankrijk door
de reis te land te doen. Om kort te gaan, ik had zóóveel tegen
eene zeereis, behalve van Calais naar Dover, dat ik besloot den
geheelen weg te land af te leggen; wat, daar ik geen haast had en
het geld niet behoefde te ontzien, verreweg de aangenaamste was;
vooral toen mijn oude kapitein een Engelsch heer, den zoon van
een koopman uit Lissabon, bij mij bracht, die de reis mede wilde
maken, waarna wij nog twee Engelsche kooplieden en twee jonge
Portugeesche heeren vonden, waarvan de laatsten alleen naar Pa-
rijs gingen, zoodat wij in alles met ons zessen en vijf knechten wa-
ren. De twee kooplieden en de Portugeezen namen ieder een knecht
met hun beiden om de onkosten, en ik nam voor mij als knecht
een Engelsch matroos mede, behalve Vrijdag, die veel te onbe-
dreven was, om op reis als knecht te gebruiken.
Op deze wijze vertrokken wij van Lissabon, allen goed bereden
en gewapend, zoodat wij een kleinen troep uitmaakten. Men deed
mij de eer aan mij kapitein te noemen, omdat ik de oudste was
en twee knechts bij mij had, en ook de eigenlijke oorzaak van de
geheele reis was.
Te Madrid gekomen, bleven wij daar eenigen tijd vertoeven,
daar wij allen vreemdelingen in Spanje waren, om het Spaansche
Hof en al wat merkwaardig was te bezichtigen; doch daar het laat
in den zomer was, hielden wij er ons niet lang op, en verlieten Ma-
drid omstreeks het midden van October. Maar toen wij aan de
grenzen van Navarra kwamen, werden wij op verscheidene plaat-
sen verontrust door de tijding, dat er aan de Fransche zijde zóó
veel sneeuw was gevallen, dat verscheidene reizigers verplicht wa-
ren geweest naar Pampeluna terug te keeren.
Te Pampeluna aangekomen, vonden wij, dat dit de waarheid
was, en voor mij, die altijd in een heet klimaat, waar men nau-
welijks kleederen verdragen kon, had geleefd, was de koude onuit-
staanbaar. Nog onaangenamer was het, dat wij slechts tien dagen
te voren Oud-Kastilië hadden verlaten, waar het niet alleen warm,
maar zeer heet was, en onmiddellijk een zoo strengen, snijdenden
wind uit het Pyreneesche gebergte voelden, dat die ondragelijk was,
en wij bang werden, dat onze handen en voeten zouden bevriezen.
Wij bleven niet minder dan twintig dagen te Pampeluna, toen ik,
ziende dat de winter inviel en er geen waarschijnlijkheid op zachter
weder was (want strenger winter had men in vele jaren in Europa
niet beleefd) voorstelde, dat wij allen naar Fontarabia zouden gaan,
en ons daar inschepen naar Bordeaux, dat een korte reis was.
Toen wij echter hierover beraadslaagden, kwamen er vier Fran-
sche heeren aan, die aan de Fransche zijde, even als wij aan de
Spannsche gebleven waren, tot zij een gids hadden gevonden, die
het land bij het hoofd van Languedoc doortrekkende, hen langs
wegen had gevoerd, waar zij slechts weinig sneeuw hadden aange-
iroffen, en deze was nog zoo hard bevroren, zeiden zij, dat zij hen

en hunne paarden had kunnen dragen. Wij lieten dezen gids roe-
pen, die zeide te willen aannemen, ons langs denzelfden weg te bren-
gen, zonder eenig gevaar van de sneeuw, mits wij genoeg gewapend
waren, om ons tegen de wilde dieren te beschermen; want als er zoo
veel sneeuw viel, zeide hij, kwamen de wolven dikwijls van de
bergen naar beneden, razend van honger, omdat de met sneeuw
bedekte grond hun geen voedsel aanbood. Wij zeiden, dat wij tegen
zulke beesten genoeg gewapend waren, als hij ons beveiligen kon
voor een soort van wolven op twee beenen, waarvan naar men ons
gezegd had, wij vooral aan de Fransche zijde van het gebergte het
meeste gevaar liepen. Hij verzekerde ons, dat op den weg, dien
hij wilde nemen, wij daarvan geen gevaar zouden loopen. Dus be-
sloten wij hem te volgen, even als twaalf andere heeren met hunne
knechten, Spanjaarden en Franschen, die gelijk ik zeide, den over-
tocht beproefd hadden, maar genoodzaakt waren geweest terug
te keeren.
Wij verlieten dan allen Pampeluna, den vijftienden November,
met onzen gids aan het hoofd, die tot mijne verbazing, in plaats
van vooruit te gaan, met ons terugkeerde, wel twintig Engelsche
mijlen op den weg, dien wij van Madrid afgekomen waren; waar-
na wij twee rivieren overtrokken en de vlakte bereikt hebbende,
ons wederom in een warm klimaat en aangename landstreek
bevonden, waar geen sneeuw te zien was; maar plotseling links
afslaande, naderde hij het gebergte langs een anderen weg, en
hoewel de hoogten en afgronden er verschrikkelijk uitzagen,
maakten hij zooveel bochten en wendingen, dat hij ons zonder
het te weten over de hoogste gebergten had gebracht, zonder
dat wij veel last van de sneeuw hadden gehad, en plotseling wees
hij ons de aangename landschappen van Langueduc en Gascogne,die
er allen groen en bloeiend uitzagen, ofschoon zij nog veraf lagen
en wij nog een moeielijken weg tot daartoe hadden. Wij wer-
den wel eenigszins ongerust, toen het vier-en-twintig uur ach-
tereen zóó hevig sneeuwde, dat wij stil moesten houden, doch
hij stelde ons gerust en verzekerde, dat wij spoedig alles te boven
zouden zijn. Inderdaad vonden wij elken dag, dat wij afdaalden,
en dus trokken wij, in vertrouwen op onzen gids, voort.
ROBINSON CRUSOE. 12
HOOFDSTUK XXIX.
Vrijdag's ontmoeting met een beer. — Robinson en
zijn medereizigers door een troep wolven over-
vallen. — HU regelt zijn zaken, en treedt na
zijn terugkeer in Engeland in het huwelijk.
Ongeveer twee uren voor het donker werd, was onze gids ons
een eind weegs vooruit, en toevallig buiten ons gezicht. Eens-
klaps kwamen drie monsterachtige wolven uit een hollen weg te
voorschijn. Twee wolven vlogen op den gids aan en zoo hij een
hali kwartier verder vooruit was geweest, zouden zij hem ver-
slonden hebben, vóór wij hem te hulp hadden kunnen schieten.
Een hunner greep het paard, en de andere den man zóó onstui-
mig aan, dat hij geen tijd of geen tegenwoordigheid van geest
genoeg had om zijn pistool uit te halen, maar slechts om
hulp riep. Vrijdag was juist naast mij, ik gelastte hem voor-
uit te rijden, om te zien wat er te doen was. Zoodra Vrijdag
hem in het gezicht kreeg, reed hij tot vlak bij den man, en
schoot den wolf door den kop.
Gemakkelijk begrijpt men, dat wij op het hooren van Vrijdag's
schot, allen onze paarden aanzetten, en zoo hard als de weg,
die zeer moeielijk was, toeliet, opreden, om te zien wat er te
doen was. Zoodra wij de boomen, die ons het uitzicht benamen,
voorbij waren, zagen wij wat het geval was, en hoe Vrijdag den
armen gids ontzet had, ofschoon wij nog niet zien konden, welk
beest hij gedood had.
Wij waren nog niet halverwege de vlakte, toen wij in het
bosch aan de linkerzijde van ons, de wolven allerverschrikkelijkst
hoorden huilen en kort daarop zagen wij een troep van wel hon-
derd recht op ons aankomen, zoo geregeld als een troep soldaten.
Ik wist niet hoe hen het best te ontvangen, maar begreep, dat wij
allen een dichtgesloten linie moesten maken. Dit geschiedde in
een oogenblik en nu gelastte ik, dat men slechts om den anderen
man schieten zou, terwijl de anderen zich gereed zouden houden
tot een tweede losbranding als zij bleven naderen, terwijl de
eersten niet hunne geweren laden, maar ieder met een pistool ge-
reed zouden staan, want wij hadden ieder een geweer en twee
pistolen, dus konden wij zes maal achtereen vuur geven. Dit was
echter niet noodig, want bij de eerste laag bleef de vijand staan,
verschrikt van het vuur en schieten; vier waren doodgeschoten
en verscheiden gewond, gelijk wij aan het bloed op den sneeuw
zagen. Toen zij nu stand hielden en niet terugtrokken, herinnerde ik
mij te binnen, dat mij wel eens verhaald was, dat de wilde die-
ren voor de stem van een mensch vreezen; en liet dus ons
heele gezelschap een luid geschreeuw aanheffen. Dit middel had
het gewenschte gevolg, zij keerden zich om en begonnen af te
trekken. Een tweede laag van ons, deed hen daarop ijlings weg-
vluchten.
Dit gaf ons tijd onze wapenen weder te laden, gelijk wij zonder
dralen deden; nauwelijks was dit echter geschiedt of wij hoorden
aan onze linkerzijde, in hetzelfde bosch doch verder af, weder een
verschrikkelijk geweld, van den kant dien wij moesten heentrek-
ken. De nacht begon in te vallen, en de duisternis maakte onze
toestand noch hachelijker; doch wij konden, toen het rumoer he-
viger werd, duidelijk het gehuil der helsche beesten herkennen
en plotseling zagen we twee of drie troepen wolven, een op zijde,
een van achteren en een voor ons uit, zoodat wij geheel omringd
schenen. Daar zij ons echter niet aanvielen, zetten wij onzen weg
voort, zoo snel onze paarden voortkomen konden, hetgeen slechts
op een middelmatigen draf was, daar de weg slecht was. Op deze
wijze kwamen wij aan den ingang van het bosch, dat wij na de
vlakte door moesten trekken, maar wij zagen met leede oogen,
toen wij bij den engen weg of laan, die er door liep kwamen,
dat vlak aan den ingang een groote troep wolven stond.
Ik geloof, dat er wel driehonderd waren. Tot ons geluk lagen
dicht bij den ingang van het bosch eenige zware boomstammen,
die den vorigen zomer zeker geveld en nog niet weggehaald waren.
Ik plaatste mijn kleine troep daar achter, en vormde zoo een drie-
hoekig front met de paarden in het midden. Het was tijd, want
weldra kwamen zij met een dof gegrom aanzetten en beklommen
onze borstwering, als waren zij zeker van hun buit. Het schijnt,
dat zij vooral woedend werden, door onze paarden achter ons te
zien. Ik gelastte, dat men om den anderen man weder zou vuren,
en ieder mikte zóó goed, dat bij de eerste losbranding verscheidene
wolven sneuvelden, maar wij moesten aanhoudend doorvuren, want
de achtersten dreven de voorsten aanhoudend als ware duivels
vooruit. Bij onze tweede losbranding schenen zij tot staan gebracht,
maar het was slechts voor een oogenblik, want er kwamen weder
anderen opzetten; dus deden wij twee losbrandingen met onze
pistolen, en doodden geloof ik wel zeventien of achttien en kwetsten
zeker eens zooveel, maar tóch kwamen er meer opzetten.
Ik wilde ongaarne onze laatste losbranding te haastig geven, dus
riep ik mijn knecht, niet Vrijdag, — want die was beter bezig
met mijn geweer en het zijne telkens met de grootste vlugheid
weder te laden, — maar den ander, gaf hem een kruithoorn, en ge-
lastte hem onder den boomstam een breeden loop kruit te leggen.
Hij deed dit en was nauwelijks weg, of de wolven kwamen op-
zetten en sommigen er opspringen, toen ik een pistool op het
kruit losbrandde, en dat ontstak. Die op den stam waren, vielen
gezengd neder, verscheidene sprongen tot midden onder ons. Deze
werden dadelijk afgemaakt, en de overigen waren zóó verschrikt
van het vuur, dat zij een weinig terugtrokken. Hierop gelastte ik
al onze pistolen gelijk af te vnren en tevens hard te schreeuwea;
waarop de wolven het hazenpad kozen, en wij op een twintig ge-
kwetsten aanvielen, die op den grond lagen, en ze in een oogen-
blik afmaakten, wat een gelukkig gevolg had, want hun gekerm
en gehuil werd door hunne makkers zeer goed begrepen, die de
vlucht namen en ons verlieten.
Na dus ruim baan gemaakt te hebben, trokken wij weder voor-
uit,^ want wij hadden nog ongeveer een uur gaans voor ons.
Den volgenden morgen was onze gids zoo ziek en waren zijne kwets-
uren zoo ontstoken, dat wij niet verder voort konden, dus waren wij
verplicht een nieuwen ginds aan te nemen en naar Toulouse te
gaan, waar wij weder in een warm klimaat en een aangenaam,
vruchtbaar land waren.
Ik reisde van Toulouse naar Parijs en kwam kort daarop te
Calais en landde veilig te Dover den 14 Januari. Thans was mijn
doel bereikt, en ik spoedig in het bezit van mijn sedert kort ont-
dekten rijkdom, daar de medegebrachte wissels weldra allen be-
taald werden. Mijn voornaamste raadsvrouw was thans weder de
goede oude weduwe, die vol dankbaarheid voor het geld dat ik
haar gezonden had, geen moeite of zorg te groot voor mij achtte,
en daar ik op hare onkreukbare eerlijkheid bouwen kon, kon ik
haar gerust alles toevertrouwen.
Ik schreef than aan mijn vriend te Lissabon over den verkoop
mijner plantage, en op zijn raad bood ik die aan de zoons van
mijne gemachtigden te koop aan. Deze namen mijn aanbod aan,
en deden mij door een bankier te Lissabon drie-en-dertig duizend
stukken van achten daarvoor toekomen, terwijl de lijfrente van
honderd moidores aan den kapitein en vijftig aan zijn zoon, als
een grondrente ten laste van de plantage bleven.
Ofschoon ik mijne plantage verkocht had, lag Brazilië mij nog
altijd in het hoofd. Nog meer verlangde ik mijn eiland weder te
zien en te vernemen of de arme Spanjaarden daar gekomen, en
hoe zij door de achtergelaten schurken behandeld waren.
De ernstige raadgevingen der weduwe weerhielden mij zeven
jaren lang hiervan, gedurende welke tijd ik twee neven ,kinderen,
van een een mijner broeders, tot mij nam. De oudste, die eenig
vermogen bezat voede ik als een heer op, en vermaakte hem een
deel van mijne bezittingen; den jongsten gaf ik aan een scheeps-
kapitein mede, en toen hij na vijf jaren een knap, kalm en
moedig jonkman was, plaatste ik hem op een schip als
kapitien, en zond hem naar zee. Deze jonge knaap verlokte mij
naderhand, zoo oud als ik was, tot verdere avonturen.
Middelerwijl had ik mij in Engeland nedergezet, en ik was in
het huwelijk getreden, en dat zeer tot mijn genoegen, want mijne
vrouw schonk mij twee zonen en eene dochter. Maar mijne vrouw
stierf, en mijn neef kwam terug van een voorspoedige reis naar
Spanje, en mijn neiging en zijn aanhouden verlokten mij, om als
koopman naar Oost-Indië scheep te gaan. Dit was in 1693.
HOOFDSTUK XXX.
Hij wenscht zijn eiland weer te zien. — Verlangt
weder naar zee te gaan. — Neemt een lading
[voor zijn eiland mede.
Toen mijne vrouw overleden was, was de wereld mij eene
verschrikking; in mijn vaderland achtte ik mij evenzeer een
vreemdeling als in Brazilië toen ik daar het eerst aan wal stapte,
en even verlaten, als op mijn eiland. 'i :<
Dit bracht mij mijne levenswijze en mijn koninkrijk, mijn eiland,
weder te binnen, waar ik geen meer graan kweekte, dan ik
noodig had; waar ik geen meer geiten aanfokte, dan ik
maar gebruiken kon; waar het geld lag te beschimmelen, en nauwe-
lijks eens in de twintig jaren met een blik verwaardigd werd. Doch
mijn wijze raadgeefster was verdwenen; ik was als een schip zonder
roer, dat zich door den wind op goed geluk laat voortdrijven.
Mijne gedachten waren steeds bij mijn vroegere verrichtingen en
op vreemde avonturen gevestigd. De schuldelooze genoegens van
mijn akker- en tuinbouw en huisgezin, die mij vroeger geheel bezig
hielden, waren thans voor mij als muziek voor een doove, en lek-
kernijen voor iemand, die geen smaak heeft. Ik besloot eindelijk
mijn huishouding op te breken, mijn goed te verkoopen, en naar
Londen te gaan; gelijk ik weinige maanden daarna ook deed.
Te Londen was ik even onrustig als vroeger, de plaats beviel
mij niet; ik had er niets te doen dan rond te slenteren, als een lui-
aard, van wien men zeggen kon, dat hij op Gods aardbodem van
geen het minste nut is, en het iedereen onverschillig is, of hij leeft
of dood is. Dit was mij al mijn leven de onaangenaamste toestand,
daar ik altijd aan een werkzaam leven gewoon geweest was, en
dikwijls zeide ik tot mijzelven: „een lui leven is een ellendig leven,"
en waarlijk ik begreep, dat ik mijn tijd veel beter besteed had, toen
ik zes en twintig dagen werkte, om een plank te maken.
In het begin van 1693 kwam mijn neef, din ik, gelijk ik verhaald
heb, naar zee gezonden en kapitein gemaakt had op een schip,
terug van een reisje naar Bilboa. Hij kwam bij mij en verhaalde,
dat eenige kooplieden van zijn kennis hem voorgesteld hadden,
voor hen een reis naar Oost-Indiê en China te doen. „En als gij nu
mede wilt gaan, oom," zeide hij, „verbind ik mij, u aan uw oud
verblijf op het eiland aan land te zetten, want wij zullen Brazilië
aandoen."
Het voorstel strookte zóó reez met mijn verlangen, dat ik hem
zeide, dat ik mede zou gaan, als de andere kooplieden er in toe-
stemden. „Maar ik beloof u niet, verder dan mijn eiland mede te
gaan," zeide ik. — „Wel oom! ik hoop toch met, dat gij daar zult
willen achterblijven," hernam hij. — „Kunt gij mij op de tehuis-
reis niet weder afhalen?" hervatte ik. — „Dat zou onmogelijk zijn,"
zeide hij, „want de reeders zouden nimmer toestaan, dat een zoo
rijkgeladen schip zulk een omweg maakte, daar misschien een,
misschien drie of vier maanden mede konden heengaan. Boven-
dien, als ik schipbreuk leed," voegde hij er bij, „en in het geheel
niet terugkeerde, zoudt gij u in denzelfden toestand als vroeger
bevinden."
Dit was verstandig gesproken, maar wij vonden er spoedig een
middel op, namelijk om een uit alkender genomen sloepscheepje
aan boord te nemen, dat door eenige timmerlieden, die wij zouden
medenemen, op het eiland ineengezet, en in weinige dagen klaar
kon zijn, om zee te bouwen. Ik bleef dan ook niet lang besluiteloos;
want het verlangen van mijn neef en het mijne ,stemden volkomen
overeen. Daar mijn vrouw dood was, was er niemand, die mij raad
kon geven dan mijn oude vriendin, de weduwe, die mij ernstig
smeekte aan mijne jaren, mijne onbekrompen omstandigheden, de
gevaren eener lange reis, en bovenal mijne nog zoo jonge kindereh
te denken. Doch niets baatte; ik had zulk eene begeerte die reis
te doen, dat ik haar zeide, dat mijn geest er zóó mede vervuld was,
dat ik geloofde de Voorzienigheid te beleedigen, zoo ik te huis
bleef. Zij berustte er dus in, en verleende mij hulp, niet alleen voor
mijne uitrusting, maar ook voor het regelen mijner zaken en de
opvoeding mijner kinderen, gedurende mijne afwezigheid. Ik maakte
mijn testament, en zoodanige beschikkingen, dat jk volmaakt ge-
rust was, dat nüjn kinderen na mijn dood ontvangen zouden wat
hun toekwam. Hunne opvoeding liet ik geheel aan de weduwe
over, met genoegzamen onderstand, om haar voor alle gebrek te
vrijwaren. Dit alles verdiende zij dubbel, want geen moeder kon
beter voor hunne opvoeding bezorgd of geschikt geweest zijn; en
daar zij bij mijne tehuiskomst nog leefde, mocht ik haar daarvoor
nog mijn dankbaarheid bewijzen.
Mijn neef was in het begin van Januari 1694 zeilree, en ik ging
met Vrijdag den 8sten aan boord te Duins, hebbende behalve de
sloep, een groote lading van allerlei benoodigdheden voor mijn
kolonie, die ik besloot in een goeden staat te verlaten.
Tegenwinden sloegen ons noordwaarts heen, en wij waren ver-
plicht te Galway, in Ierland, binnen te loopen, waar wij twee en
twintig dagen moesten blijven. Wij troffen hier echter dit geluk,
dat de levensmiddelen er zeer goedkoop en overvloedig waren,
zoodat we al dien tijd nimmer den scheepsvoorraad behoefden aan
te spreken, maar dien nog vermeerderden. Ik kocht hier nog twee
koeien, die kalven moesten, met oogmerk, die bij een gelukkige
overtocht, op mijn eiland aan wal te zetten; maar zij kwamen ons
naderhand anders te pas.
HOOFDSTUK XXXI.
Robinson's schip redt de bemanning van een Fransch
vaartuig, dat in brand was geraakt.
Den 5den Februari verlieten wij Ierland, en hadden eenige da-
gen zwaren wind. Als ik het wel heb, was het den op 20sten Februari,
laat in den avond, dat de stuurman, die toen de wacht had, in de
kajuit kwam, en ons zeide, dat hij een flikkering van vuur gezien
en een schot gehoord had, en terwijl hij het ons verhaalde, kwam
een jongen met het bericht, dat de bootsman een tweede gehoord
had. Dit deed ons allen naar het halfdek gaan, waar wij eerst niets
hoorden; maar eenige minuten later zagen wij een groot licht, en
bemerkten, dat het een vreeselijke brand in de verte was. Onmiddel-
lijk maakten wij allen onze bevinding op, en kwamen daarin overeen,
dat er dien kant uit, waar het vuur zichtbaar was, geen land zijn
kon op geen vijfhonderd mijlen; want wij zagen het in het W. N.
W. Hierop besloten wij, dat het een schip op zee moest zijn, dat in
brand stond, en dat het, daar wij even te voren het schieten gehoord
hadden, niet ver af zijn kon. Wij hielden er dus recht op aan, en
zagen spoedig, dat wij vinden zouden wat het was, daar het licht
steeds grooter werd, naarmate wij verder zeilden, hoewel, daar het
nevelachtig weder was, wij een poos niets anders nda het licht
konden zien. Na verloop van een half uur konden wij, daar wij vlak
voor den wind zeilden, ofschoon die niet stevig was, toen het weder
wat opklaarde, zien, dat het een schip was, dat midden in zee in
brand stond. Hoewel ik niet wist wie er op waren, trof deze ramp
mij allerhevigst. Ik herinnerde mij mijn vroegere lotgevallen, en in
welken toestand ik door den Portugeeschen kapitein opgenomen
was, en in hoe veel beklagenswaardiger toestand de arme schepsels
daar aan boord moesten zijn, zoo zij niet met een ander schip in
gezelschap zeilden. Ik gelastte dadelijk vijf schoten spoedig achter
elkander te doen, om hun, zoo mogelijk, te kennen te geven, dat
er hulp voor hen opdaagde, en dat zij trachten moesten zich in de
boot te redden, want ofschoon wij de vlam van het schip zien kon-
den, konden zij ons echter niet gewaar worden.
Tegen acht uur des morgens ontdekten wij door onze kijkers
de scheepsbooten, en zagen, dat er twee waren, die opgepropt met
volk, en zeer diep geladen waren. Wij bespeurden, dat zij roeiden,
daar de wind tegen was; dat zij ons schip zagen en hun uiterste
best deden, dat wij hen zouden zien. Wij heeschen dadelijk onze
vlag, ten teeken dat wij hen zagen; zetten meer zeil bij en hielden
recht op hen aan. Binnen een half uur hadden wij hen bereikt en
namen hen allen aan boord, ten getale van niet minder dan vieren-
zestig, vrouwen en kinderen, want er waren veel passegiers.
Wij vernamen, dat het een Fransche koopvaarder, op de thuis-
reis van Quebec op de rivier van Canada, was. De kapitein ver-
haalde ons in het breede het ongeluk, dat zijn schip getroffen had;
hoe de brand in de stuurmanskamer, door achteloosheid van den
stuurman ontstaan was, maar nadat hij hulp geroepen had, geheel
gebluscht was geworden, gelijk iedereen gemeend had. Spoedig
echter bespeurde men, dat er eenige vonken gevallen waren op een
plaats, waar men zóó moeielijk bij kon komen, dat men die niet
kon blusschen, en de brand naderhand tusschen de houten en
beschotten geraakt was, vanwaar hij zich in het ruim verspreid,
en al hunne inspanning vruchteloos gemaakt had.
Zij Heten niet na, ons alle beleefdheid en dankbaarheid voor de
hun bewezene diensten te betuigen; want men weet, dat de Fran-
schen over het algemeen beleefd genoeg zijn. De kapitein en een
der priesters kwamen den volgenden dag bij mij, en verzochten
mij en mijn neef, enzon kapitein, te spreken, en met ons te beraad-
slagen, hoedanig wij met hen zouden handelen. Ten eerste zeiden
zij, dat daar wij hun het leven gered hadden, al wat zij in de wereld
bezaten te weinig was, om ons dezen dienst te vergelden. De kapi-
tein zeide, dat hij eenig geld en eenige zaken van waarde nog in
der haast uit de vlammen had weten te redden, en dat, zoo wij het
wilden aannemen, zij volmacht hadden, ons het aan te bieden;
zij verzochten alleen hier of daar aan wal gezet te worden, vanwaar
zij zoo mogelijk als passagiers naar Frankrijk zouden gaan. Mijn
neef wilde eerst hun geld aannemen, en dan beraadslagen wat met
hen aan te vangen; maar ik bracht hem daaraf; want ik wist wat
het te zeggen is, in een vreemd land aan wal gezet te worden, en
als de Portugeesche kapitein, die mij op zee opnam, mij zoo behan-
deld en mij voor mijn bevrijding alles afgenomen had,had ik van
honger moeten sterven, of in Brazilië even goed slaaf moeten zijn
als in Barbarij e, behalve dat ik dan aan geen Turk zou behooren;
maar misschien is een Portugees al geen beter meester dan een
Moor, zoo niet in sommige gevallen veel erger.
Ik zeide dus den Franschen kapitein, dat wij hen, wel is waar,
in hunnen nood hadden opgenomen; maar dat dit alleen onze
plicht jegens onzen evenmensch was, en gelijk wij in denzelden of
soortgelijken toestand zouden verlangen gered te worden; dat wij
niets voor hen gedaan hadden, dan hetgeen wij vertrouwden, dat
zij voor ons zouden hebben gedaan, als wij in hun geval en zij in
het onze waren geweest; dat wij hen opgenomen hadden om hen
te redden, maar niet om hen te plunderen; en dat het onmenschelijk
zou zijn, hun het weinige, dat zij uit den brand gered hadden, te
ontnemen en hen dan aan wal te zetten en aan hun lot over te laten;
dat zou zijn ,hun eerst van den dood te redden, om hen naderhand
daaraan ten prooi te geven; hen uit het water te redden om hen
aan den honger prijs te geven; en daarom verlangde ik, dat hun
niet het minste zou ontnomen worden. Hen aan wal te zetten, was
inderdaad voor ons een moeilijke zaak, zooals ik hun mededeelde;
want ons schip was naar Oost-Indië bestemd, en ofschoon wij zeer
ver westwaarts heen waren geslagen, hetgeen wellicht de Hemel
tot hun behoud aldus beschikt had, was het ons toch ondoenlijk,
om hunnentwil onze reis te veranderen, en mijn neef, de kapitein,
kon het niet aan de reeders verantwoorden, aan wie hij verpHcht
was, zijne reis naar Brazilië te vervolgen. Al wat ik voor hen doen
kon was, ons zooveel mogelijk in het vaarwater te houden van naar
huis gaande West-Indievaarders en zoo mogelijk hun een overtocht
naar Engeland of Frankrijk te verschaffen.
Het eerste deel van mijn voorstel was zóó edelmoedig en welge-
meend, dat zij er niet dan zeer dankbaar voor konden zijn, doch
zij waren zeer ongerust, vooral de passagiers, vooral bij het voor-
uitzicht, om misschien mede naar Oost-Indië te moeten gaan. Zij
smeekten mij, dat, aangezien ik, voordat ik hen aantrof, zoo ver
westelijk geslagen was, ik althans tot de banken van Newfoundland
dienzelfden koers zou houden, waar ik wel een scheepje zou
kunnen huren, om hen naar Canada terug te brengen.
Ik beschouwde dit als een zeer billijk verzoek, en wilde dit gaarne
toestemmen, want ik begreep dat al dit volk naar Oost-Indië mede
te nemen, voor henzelven niet alleen een vreeselijk bezwaar zijn
zou, maar ook onze reis zou bemoeilijken, door het opteren van
onze proviand; zoodat ik het voor geen inbreuk op den vracht-
brief aanzag, daar een geheel onvoorzien toeval ons hiertoe dwong,
en waarin wij niet te laken waren; want zoowel Goddelijke als
menschelijke wetten eischten van ons, dat wij twee booten vol
volk in zulk een ongelukkigen toestand niet weigerden op te nemen,
en zoowel hun als onze toestand vereischte, dat wij hen ter hunner
bevrijding, hier of daar aan wal zetten. Dus beloofde ik hen naar
Newfoundland te brengen, als wind en weder het toelieten, en zoo
niet, dat ik hen dan naar Martinique zou brengen.
HOOFDSTUK XXXII.
HU redt de bemanning van een Britsen vaartuig van
den hongerdood. — Aankomst op zijn eiland.
De oostewind bleef lang aanhouden, doch met goed weder, en
daar er reeds lang oostelijke winden geheerscht hadden, misten
wij verscheidene gelegenheden, om hen naar Frankrijk te zenden;
want wij praaiden verscheidene naar Europa bestemde schepen,
waaronder twee Fransche, die van St. Kitts kwamen, maar zij
hadden zóó lang tegen den wind moeten opwerken, dat zij geen
passagiers durfden innemen, uit vrees van levensmiddelen te kort
te komen voor hen en hunne passagiers. Het was omstreeks een
week daarna, dat wij de banken van Newfoundland bereikten,
waar wij al onze Franschen aan boord van een bark lieten over-
gaan, die zij op zee huurden, om hen naar wal, en vandaar naar
Frankrijk te brengen, als zij aan wal genoeg levensmiddelen kon-
den bekomen. Ik moet echter vermelden, dat de jonge Fransche
priester, van wien ik gesproken heb, hoorende dat wij naar Oost-
Indië gingen, ons verzocht aan boord te blijven, om op de kust
van Coromandel aan wal gezet te worden. Ik gaf hiertoe gereedelijk
mijne toestemming, want ik hield veel van den man, èri niet zonder
reden, zooals in het vervolg blijken zal. Ook vier matrozen namen
bij ons dienst, waarvan wij veel nut hadden.
Vandaar zetten wij koers naar de West-Indiën en hielden om-*
streeks twintig dagen Z. Z. O. aan, somtijds met weinig ol geen
wind; toen wij nieuwe voorwerpen voor onze menschlievendheid aan-
troffen, bijkans even jammerlijk als de vorige.
Het was op 27°5' N. B., den 18 Maart 1694, dat wij een zeil
zagen, dat in onze keors Z. Z. O. lag. Spoedig zagen wij, dat het
een groot schip was, dat op ons aanhield, maar wisten eerst niet
wat er van te denken. Wat naderkomende zagen wij, dat het zijn
groote steng, fokkemast en boegspriet verloren had, en hoorden
het een noodschot doen. Het weder was zeer goed, het woei een
bramzeilskoeltje uit het N. N. W., en spoedig konden wij het
pr aaien.
Wij vernamen, dat het een schip van Bristol was, op de thuis-
reis, doch dat het weinige dagen voordat het zeilree was, door een
vreeselijken storm van de reede van Barbados was weggeslagen,
terwijl de kapitein en opperstuurman beide aan wal gegaan waren;
zoodat, behalve het gevaar van den storm, zij slecht in staat waren
het schip naar huis te brengen, Zij waren reeds negen weken op
zee, en hadden na den orkaan nog een vreeselijken storm moeten
doorstaan, die hen westwaarts, geheel buiten hun bestek, had
geslagen, en waarbij zij hunne masten verloren hadden. Zij ver-
haalden ons, dat zij verwachtten de Bahamas te zien, maar toen
weder door een zwaren N. N. W. wind, dezelfde die thans woei,
naar het Z. O. waren geslagen, en daar zij niets anders dan de
onderzeilen en een soort van razeil op een noodfokkenmast, die
zij opgericht hadden, konden bijzetten, konden zij niet dicht bij
den wind liggen, maar trachtten de Kanarische eilanden te be-
reiken.
Het ergste echter was, dat zij bijkans van honger gestorven
waren, uit gebrek aan leeftocht, behalve de vermoeienissen, die
zij uitstonden; hun brood en vleesch was geheel op, en geen lood
er meer van over. Zij hadden sedert elf dagen niets genuttigd dan
zoet water en een half vaatje meel; ook hadden zij suiker genoeg;
in den beginne hadden zij eenige confituren gehad, doch deze waren
ook op, en zij hadden nog zeven vaatjes rum.
Aan boord waren een jongeling en zijne moeder met een dienst-
meisje als passagiers; deze waren, denkende dat het schip reeds
gereed was onder zeil te gaan, ongelukkig den avond vóór den
orkaan aan boord gegaan, en daar zij geen leeftocht van zichzelven
meer hadden, waren zij in nog jammerlijker toestand dan de ove-
rigen; want de matrozen, die zelf zooveel gebrek leden, hadden
geen medelijden met de arme passagiers, en deze verkeerden
in een onbeschrijflijk ellendigen toestand.
Ik zou dit wellicht niet vernomen hebben, indien de nieuwsgie-
righeid mij niet, toen de wind bedaard was, daar aan boord had
doen gaan. De tweede stuurman, die thans het bevel op het schip
had, was bij ons aan boord geweest, en vertelde mij, dat zij in de
kajuit drie passagiers hadden, die in een allerjammeriijksten toe-
stand waren. „Ik geloof zelfs, dat zij dood zijn," zeide hij, „want
ik heb sedert twee dagen niets van hen gehoord, en vreesde naar
hen te vernemen, want," vervolgde hij, „ik had niets waarmede
ik hen kon laven." — Wij zochten onmiddellijk zooveel leeftocht
voor hen bijeen, als wij missen konden, en ik had reeds met mijn
neef afgesproken, dat ik hen proviandeeren zou, al zouden wij ook
naar Virginië of eenig deel van de Amerikaansche kust gean, om
voor onszelven levensmiddelen in te nemen; doch dit was niet
noodzakelijk.
Zij bevonden zich echter thans in een nieuw gevaar, namelijk
dat van te veel te eten, zelfs van het weinige, dat wij hun gaven.
De stuurman, die thans bevelhebber was, bracht zes man in de
boot mede, maar deze arme lieden zagen er uit als schimmen, en
waren zóó zwak, dat zij nauwelijks op de riemen konden zitten.
De stuurman zelf was zeer ziek en half verhongerd, want hij ver-
klaarde, dat hij niets boven het volk vooruit had gehad, en van
alles gelijk aandeel met hen had genomen. Ik waarschuwde hem, wei-
nig te eten, maar zette hem dadelijk vleesch voor; maar bij den
derden hap werd hij ongesteld, en kon niet meer slikken.
Onze dokter maakte daarop een soep voor hem gereed, dat voed-
sel en geneesmiddel, volgens zijn zeggen, te gelijk was, en na die
genuttigd te hebben, werd hij beter. Middelerwijl vergat ik de
matrozen niet. Ik gelastte hun eten voor te zetten, dat de arme
lieden meer verslonden dan aten; zij waren zóó hongerig, dat zij
half waanzinnig waren en zich niet bedwingen konden; en twee
hunner aten zóó gulzig, dat zij den volgenden morgen in levens-
gevaar verkeerden.
Terwijl ik dus den stuurman met zijn volk aan boord hield,
om hen te verkwikken, vergat ik het uitgehongerd volk niet, dat
aan boord gebleven was, maar liet mijn eigen boot uitzetten, en
zond den stuurman en twaalf man daarheen, om hun een zak be-
schuit en vier of vijf stukken ossenvleesch, om te koken, te brengen.
Onze dokter waarschuwde hen, het vleesch te laten koken terwijl
zij er bij waren, en in de kombuis de wacht te houden, opdat het
niet raauw gegeten, of vóór het gaar was door de matrozen uit den
ketel gehaald werd, en ieder man slechts een klein stukje te gelijk
te geven. Deze voorzorgen waren het behoud van het volk, want
anders zouden zij zich dood gegeten hebben aan hetgeen hun tot
behoud van hun leven werd gegeven.
Tevens gelastte ik den stuurman, in de groote kajuit te gaan
en te zien in welken toestand de arme passagiers waren; en zoo
zij nog leefden, hen te vertroosten en zoodanige verkwikkingen
te geven als zij behoefden; en de dokter gaf hem een pot met
eenige soep, gelijk hij voor den stuurman had gereed gemaakt, en
die hij niet twijfelde, dat hen van lieverlede op de been zou brengen.
Ik was hiermede nog niet tevreden, maar daar ik, gelijk ik
zeide, verlangde, het tafereel van ellende, dat ik wist, dat dit
schip zou opleveren, met eigene oogen te zien, nam ik den stuur-
man of kapitein, gelijk wij hem thans noemden, mede en begaf
mij kort daarop zelf aan boord. Ik vond de matrozen bijna in op-
roer, om het vleesch uit den ketel te halen eer het gaar was. Mijn
stuurman handhaafde de orde, en deed goede wacht aan de kom-
buis houden. Het volk, dat daar de wacht hield, was genoodzaakt
na op alle mogelijke wijzen het volk vermaand te hebben geduldig
te zijn, het met geweld er af te houden. Hij liet echter eenige be-
schuit in het vleeschnat doopen, en gaf ieder van hen daarvan een stuk,
om hunne maag tevreden te stellen, en zeide, dat hij tot hun eigen
bestwil genoodzaakt was, hun slechts weinig te gelijk te geven.
Doch niets baatte; en als niet ik met hun eigen bevelhebber ge-
komen was, en hun goede woroden gegeven en ook gedreigd han,
hun niets meer te geven, zouden zij, geloof ik, met geweld in de
kombuis gedrongen zijn, en het vleesch er uitgehaald hebben,
want woorden zijn een flauw voedsel voor een hongerige maag.
Wij brachten hen echter tot rede, en gaven hun de eerste maal
slechts weinig, en langzamerhand wat meer, tot wij hen eindelijk
verzadigden, en niemand er nadeel van leed.
Maar de ellende van de arme passagiers in de kajuit was van
een anderen aard, en ging die van de anderen vèr te boven. Want
daar het scheepsvolk zelf zoo weinig had, hadden zij hen in het
begin zeer schraal bedeeld, en op het laatst geheel verwaarloosd,
zoodat zij inderdaad zes of zeven dagen lang in het geheel geen
voedsel hadden gehad, en verscheidene dagen te voren zeer weinig.
De arme moeder, die, volgens den stuurman, een zeer welopgevoede
vrouw was, had uit moederliefde, alles wat zij krijgen kon, zóó
voor haren zoon bespaard, dat zij er eindelijk onder bezweken was.
Toen de stuurman van ons schip in de kajuit trad, zat zij op den
grond met den rug tegen het beschot, tusschen twee vastgesjorde
stoelen, en haar hoofd op de borst gezonken, daar zij nog niet
geheel dood was. Mijn stuurman zeide al wat hij kon, om haar op
te beuren en aan te moedigen, en stak haar met een lepel eenige
bouillon in den mond. Zij bewoog hare lippen en hief een hand op,
maar kon niet spreken; zij verstond echter wat hij zeide, en gaf
door teekens te kennen, dat het voor haar te laat was, maar wees
op haar kind, als wilde zij zeggen, dat hij daarvoor maar moest
zorgen.
De stuurman, die hevig getroffen was, trachtte echter haar
iets binnen te krijgen, en zeide, dat hij haar een paar lepels vol
had doen doorzwelgen, schoon ik twijfel of hij hiervan zeker was.
Het was echter te laat; zij stierf nog denzelfden nacht.
De knaap, die ten koste van zijn moeders leven bewaard was
gebleven was nog niet zoo ver heen, maar toch lag hij in zijn kooi
uitgestrekt, en gaf nauwelijks eenig teeken van leven. Hij had een
stuk van een ouden handschoen in zijn mond, waarvan hij het
overige had opgegeten. Daar hij echter jong en sterker was dan zijn
moeder, gaf de stuurman hem langzamerhand wat in, en hij begon
zichtbaar te herleven, ofschoon hij, toen hij een poos daarna twee
of drie lepels te gelijk innam, zeer ongesteld werd en het niet kon
binnenhouden.
De dienstmaagd vereischte thans óók onze zorg. Zij lag dicht
bij hare meesteres op den grond, even als iemand, die door een
beroerte getroffen was, en lag met den dood te worstelen. Hare
leden waren verwrongen; een harer handen was krampachtig om
den poot van een stoel geslagen, en zoo stijf, dat wij dien niet ge-
makkelijk konden losmaken; haar andere hand lag boven haar
hoofd, en hare beenen stijf tegen het beschot der kajuit; kortom
zij lag als een zieltogende; en toch was er nog een vonkje leven
in. Niet alleen was de arme meid half dood van honger en ver-
schrikt door het naderen van den dood, maar gelijk het volk ons
naderhand verhaalde, zij had het zich vreeselijk aangetrokken, toen
zij, twee of drie dagen te voren het zieltogen harer meesteres, die zij
teeder beminde, aanschouwd had. Wij wisten niet wat met de arme
meid te beginnen, want toen onze dokter, die een man van veel
kennis en groote ervaring was, haar met veel moeite in het leven
had teruggebracht, moest hij haar onder zijne behandeling hou-
den, want het scheen langen tijd, dat haar verstand gekrenkt
was.
De lezers van dit mijn geschrift moeten wel in het oog houden,
dat men op zee geen bezoeken bij elkander aflegt, zooals men rei-
zende te land doet, waar men soms veertien dagen achtereen op
dezelfde plaats blijft. Het was thans wel onze zaak dit scheeps-
volk in hunnen nood bij te staan, maar niet bij hen te blijven
liggen; en ofschoon zij wel eenige dagen gelijken koers met ons
wilden houden, konden wij echter geen zeil voeren, om gelijk
met een schip te blijven, dat zijn masten verloren had. Daar echter
hun kapitein ons verzocht hem te helpen een noodsteng op den
grooten mast en een soort van steng op zijn fokkemast op te zetten,
maakten wij drie of vier dagen een bijlegger bij hen. Na hem daar-
op vijf vaten ossenvleesch, en vat spek, twee groote vaten beschuit,
en zooveel erwten, meel en wat wij missen konden, gegeven te heb-
ben, namen wij daarvoor van hen over drie vaten suiker, eenige
rum en eenige stukken van achten, en verlieten hen daarop, na op
hun eigen, ernstig verzoek den jongeling en de dienstmaagd met
al hun goed, bij ons aan boord te hebben genomen.
De jongeling was ongeveer zeventien jaren oud, een knappe,
welopgevoede, verstandige en beschaafde knaap; zeer bedroefd over
het verlies zijner moeder; en naar het bleek, had hij slechts wei-
nige maanden geleden, zijn voder te Barbados verloren. Hij ver-
zocht den dokter om zijn voorspraak bij mij, om hem aan boord
te nemen; want hij zeide, dat de onbarmhartige kerels zijn moeder
vermoord hadden. Dit was ook in zekeren zin de waarheid; want
zij hadden wel een klein weinig kunnen afzonderen voor de arme
hulpelooze vrouw, waardoor zij het leven had kunnen behouden,
al ware het maar genoeg, dat zij niet van honger gestorven was.
Maar de honger is een scherp zwaard, en kent vrienden noch
bloedverwanten, noch rechten; en heeft derhalve geen gewetens-
wroeging en is voor medelijden onvatbaar.
De dokter zeide hem welk een verre reis wij gingen doen, en
hoe die hem van al zijne bloedverwanten verwijderen zou, en
hem misschien even ongelukkig doen worden, als toen wij hem
vonden, namelijk om in de wereld te verhongeren. Hij zeide, dat
het hem onverschillig was, waar hij heen ging, zoo hij slechts
van dat verschrikkelijk scheepsvolk ontslagen was; dat de kapi-
tein (waarmede hij mij bedoelde, want hij had mijn neef niet ge-
zien) hem het leven gered had, en hij was verzekerd, dat hij hem
verder geen kwaad zou doen. Wat de dienstmaagd betrof, ook
deze, zeide hij, zou zeer dankbaar zijn, al brachten wij haar ook
waar wij wilden. De dokter stelde mij de zaak zóó treffend voor,
dat ik er in toestemde, en wij namen beide aan boord met al hun
goederen, behalve elf vaten suiker, die niet overgeladen konden
worden; en daar de jongeling er een cognossement van had, liet
ik den kapitein een verbintenis teekenen, om zoodra hij te Bristol
aankwam, naar zekeren heer Rogers, een koopman daar, te gaan,
^lie volgens des jongelings zeggen, een bloedverwant van hem was,
en dien een brief van mij, met al de goederen der overleden weduwe
af te geven, hetgeen ik niet geloof, dat ooit gebeurd is; want ik
heb nooit vernomen, dat het schip te Bristol aangekomen is.
Waarschijnlijk is het vergaan, want het was zóó ontredderd en zóó
ver van alle land, dat ik denk, dat het bij den eersten storm moet
gezonken zijn, want het was lek en had schade in het ruim, toen
wij het aantroffen.
Wij waren nu op I9°32' en hadden tot hiertoe, wat het weder
betreft, een niet ongunstige reis, hoewel wij in het eerst veel tegen-
winden hadden. Ik zal niemand lastig vallen met de geringe voor-
vallen van weer en wind en stroomingen, maar mijn geschiedenis
bekortende, alleen vermelden, dat ik den 1oden April 1695 op mijn
oud verblijf, het eiland, aankwam. Geen geringe moeite kostte het
mij het terug te vinden, want daar ik vroeger er op kwam en ver-
trok van de zuid- en oostzijde, als van Brazilië komende, zoo kwam
ik nu tusschen het vasteland en het eiland, en daar ik geen kaart
van de kust of eenige landmerken had, kende ik het niet, toen ik
het zag, en wist niet of ik het zag of niet.
Het eene eiland na het andere aandoende, somtijds met ons
schip, en somtijds met de sloep van den Franschman, dat wij een
ROBINSON CRUSOE. 13
zeer geschikt vaartuig vonden, en met hun goedvinden achterge-
houden hadden, kwam ik eindelijk aan de zuidzijde van mijn eiland,
en herkende thans duidelijk waar ik was. Ik bracht dus het schip
veilig ten anker, dwars voor de kleine kreek, waar mijn oude
woning was.
HOOFDSTUK XXXIII.
Robinson gaat met Vrijdag aan land. — Vrijdag
ontmoet zijn vader. — Verhaal van wat er
op het eiland gebeurd was nadat
Robinson het verlaten had.
Zoodra ik de plaats zag, riep ik Vrijdag, en vroeg hem, of hij
wist waar hij was. Hij keek in het rond, en, in de handen klop-
pende, riep hij uit: „0 ja, daar! O ja, daar!" terwijl hij naar onze
oude woning wees, en danste en rondsprong, alsof hij gek geworden
was, en ik had veel moeite, hem te beletten dat hij in zee sprong,
om naar den wal te zwemmen,
„Wel Vrijdag," zeide ik, „denkt gij, dat wij hier iemand zul-
len vinden of niet? Wat dunkt u, zullen wij uwen vader hier vin-
den?" Hij stond een poos zonder te spreken, maar toen ik van
zijn vader sprak, zette hij een treurig gelaat, en ik zag, dat hem
de tranen over het gelaat liepen. „Wat deert u, Vrijdag," zeide ik,
„zijt gij bedroefd, omdat gij denkelijk uw vader zult zien?" —
„Neen, neen," zeide hij, het hoofd schuddende; „hem niet weer
zien, zal hem niet weer zien." — „Waarom?" zeide ik, „hoe weet
gij dat, Vrijdag?" — „O neen," zeide Vrijdag, „hij lang geleden
gestorven; hij lang dood, hij zoo oud man is." — „Kom, het is
nog zoo zeker niet, Vrijdag," zeide ik. „Maar zullen wij dan nie-
mand anders zien?" Vrijdag had beter oogen dan ik, en hij wees
naar den heuvel, achter mijn verblijf; en, ofschoon wij er nog een
half uur af lagen, riep hij uit: „Ik zie, ik zie, ik zie veel menschen,
daar en daar!" Ik keek daarheen, maar kon niets onderscheiden,
zelfs niet met een kijker, ofschoon dit geloof ik kwam, omdat ik
de plek niet er in opvangen kon, want den volgenden dag vernam
ik, dat hij gelijk had gehad, en er vijf of zes lieden naar het schip
hadden staan kijken, die niet wisten waar zij ons voor moesten
houden.
Zoodra Vrijdag mij zeide, dat hij menschen zag, deed ik de
Engelsche vlag hijschen en drie schoten doen, om te kennen te
geven, dat wij vrienden waren, en ongeveer een half kwartier
later, zagen wij rook van de zijde van de kreek oprijzen. Ik ge-
lastte dadelijk de boot uit te zetten, nam Vrijdag mede, en een
witte of vredevlag opzettende, ging ik naar den wal, met den
jongen priester, waarvan ik gesproken heb, wien ik mijn geheele
levensgeschiedenis verhaald had, benevens hoe ik daar gewoond,
en wie ik daar gelaten had, en die evenzeer als ik daarheen ver-
langde. Bovendien hadden wij ongeveer zestien goed gewapende
mannen bij ons, als er soms eenige nieuwe gasten gekomen waren,
die wij niet kenden; doch wij hadden onze wapens niet noodig.
Daar wij, toen de vloed bijkans op zijn hoogst was, aan wal
gingen, roeiden wij de kreek in, en de eerste man, waar mijn oog
op viel, was de Spanjaard, dien ik het leven gered had, en wiens
gelaat ik dadelijk herkende. Ik gelastte, dat buiten mij niemand
de boot zou verlaten, maar Vrijdag was niet te houden, want de
brave jongen had zijn vader heel in de verte gezien, véél verder
dan mijn oog reikte, en zoo men hem niet aan wal had laten gaan,
zou hij in zee gesprongen zijn. Nauwelijks was hij aan land, of hij
vloog als een pijl uit den boog naar zijn vader. De hardvochtigste
mensch zou tranen vergoten hebben bij het zien van de eerste
uitbarsting zijner vreugde, toen hij bij zijn vader gekomen was.
Hij omhelsde en kuste hem, streelde hem over het gelaat, nam
hem in zijn armen zette hem op een boomstam en ging bij hem
liggen; dan stond hij op en staarde hem aan, gelijk men een vreemde
schilderij zou doen, wel een kwartier lang; dan viel hij weder neder
streelde zijn beenen en kuste ze, en sprong dan weder op en bleef
hem aanstaren; men zou gezegd hebben, dat hij betooverd was.
Doch ik moet tot mijn landing terugkeeren. Ik zou nimmer
eindigen als ik al de plichtplegingen en beleefdheden der Span-
jaarden wilde vermelden. De eerste Spanjaard, dien ik, gelijk ik,
zeide, zeer goed herkende, was hij wien ik het leven gered had,
hij kwam met een ander naar de boot toe, óók met een witte vlag;
en niet alleen herkende hij mij in het eerst niet, maar hij had ook
niet het minste denkbeeld of vermoeden, dat ik het zijn zou, tot
ik hem toesprak. „Sennor," zeide ik in het Portugeesch, „kent
gij mij niet?" Hij antwoordde niet, maar gaf zijn geweer over aan
den man, die bij hem was, en iets in het Spaansch zeggende, dat
ik niet wel verstond, kwam hij naar mij toe en omarmde mij,
zeggende, dat het onvergeefelijk was, dat hij het gelaat niet her-
kende, dat hem eens, als dat eens engels uit den Hemel, was ver-
schenen om zijn leven te redden. Hij zeide mij een menigte beleefd-
heden, zooals ieder welopgevoed Spanjaard altijd doen zal, en riep
daarop den man ,die bij hem was, en verzocht hem naar zijn mak-
kers te gaan en die te roepen. Hij verzocht mij daarop naar mijn
oud verblijf te gaan, waar hij mij weder in het bezit van mijn vorig
huis zou stellen, en mij zou laten zien, dat er slechts geringe ver-
beteringen waren aangebracht. Ik ging dus met hem mede, maar
ik kon helaas den weg evenmin vinden, alsof ik er nooit geweest
was, want zij hadden zóó veel boomen en zóó dicht bij elkander
geplant, en deze waren in tien jaar zóó ineengegroeid, dat de plaats
onbereikbaar was, behalve langs zulke kromme en bedekte wegen,
waar alleen de aanleggers den weg door konden vinden.
Ik vroeg hem naar de reden van al deze verschansingen. Hij
zeide, dat ik erkennen zou, dat zij noodig genoeg waren, als hij
mij verhaald had wat zij van hunne komst op het eiland af be-
leefd hadden, vooral nadat zij het ongeluk hadden gehad, mijn
vertrek te vernemen. Hij zeide, dat toen hij gehoord had, dat ik
mij slechts kon verheugen over mijn geluk; en dat hij naderhand
dikwijls vertrouwd had, dat hij mij den een of anderen tijd zou
wederzien. Maar nimmer was hem in zijn leven iets zoo onver-
wachts en treurigs overkomen als de teleurstelling, die hij in het
eerst gevoelde, toen hij, op het eiland teruggekeerd, vernomen
had, dat ik mij daar niet meer bevond.
Wat de achtergebleven barbaren (gelijk hij ze noemde) betrof,
en van wie hij zeide mij veel te verhalen te hebben, de Spanjaarden
achtten zich allen veel beter onder de Wilden, hoezeer zij in zoo
klein getal waren. „En waren zij sterker in getal geweest," zeide
hij, „wij zouden reeds lang dood geweest zijn. Ik hoop echter, dat
het u niet mishagen zal, mijnheer," vervolgde hij, „als ik zeg hoe
de noodzakelijkheid ons gedwongen heeft hen, tot behoud van ons
leven, te ontwapenen, en hen, die niet tevreden waren met in zacht-
heid onze meesters te zijn, maar onze moordenaars wilden zijn,
tot onze onderdanen te maken." Ik antwoordde, dat ik er zeer
voor gevreesd had, toen ik hen daar achterliet, en dat niets bij
mijn verlaten van het eiland mij meer onrust baarde, dan dat zij
niet teruggekomen waren; anders zou ik hen eerst in het bezit
van alle dingen gesteld, en de anderen in een staat van onderdanig-
heid achtergelaten hebben, gelijk zij verdienden. Doch zoo zij
hen daartoe gebracht hadden, was mij dit zeer aangenaam, en ik
er verre van hierin iets laakbaars te vinden; want ik wist, dat zij
een hoop ontembare, weerbarstige schurken waren, die tot alle
kwaad in staat waren.
Terwijl hij dit verhaalde, kwam de man, die hij teruggezon-
den had, met nog elf anderen terug. Het was mij onmogelijk uit
de kleeding, die zij droegen, op te maken, van welke natie zij
waren; doch hij verklaarde alles zoo wel aan hen als aan mij.
Eerst wendde hij zich tot mij, en naar hen wijzende, zeide hij:
„Dit, mijnheer, zijn eenigen van de heeren, die hun leven aan u
te danken hebben," en zich daarop tot hen keerende en op mij
wijzende, deelde hij hun mede wie ik was. Waarop zij allen een
voor een naar mij toekwamen, niet alsof zij matrozen en zulk volk
waren, of huns gelijken; maar als waren zij ambassadeurs van
hoogen adel, en ik een monarch of groote veroveraar. Hun gedrag
was ten uiterste hoffelijk, en toch met een manhaftigen ernst en
deftigheid gepaard, die hun zeer goed stond; kortom, zij ware
zóó hoffelijk, dat ik nauwelijke wist hoe hunne beleefdheden
te ontvangen, veel minder hoe ik die beantwoorden zou.
Ik zal niet langer mijzelven laten optreden, ten einde niet dui-
zendmaal: „ik zeide, hij zeide, ik hernam, hij hervatte," enz., te
moeten herhalen, maar zal de gebeurtenissen mededeelen, zoo
als zij geschied zijn, en mijn geheugen die bewaard heeft, uit het-
geen zij mij mededeelden en van hetgeen ik in mijn omgang met
hen en op de plaats vernam.
Het eerst waar ik naar vroeg, was naar hunne eigene lotge-
vallen; en ik verzocht hem mij een verslag te geven van zijn terug-
reis naar zijne landslieden, met de boot, toen ik hem uitgezonden
had om hen te halen. Hij zeide, dat dit zeer eenvoudig was, want
dat hun onder weg niets merkwaardigs gebeurd was. Zij hadden
stil weder en een effen zee gehad. Het was buiten kijf, zeide hij,
dat zijne landslieden bovenmate verheugd waren, hem weer te
zien. (Het schijnt, dat hij de voornaamste onder hen was; want
de kapitein van het schip, waarmede zij "schipbreuk geleden hadden,
was voor eenigen tijd gestorven). Zijn terugkomst verbaasde hen
te meer, daar zij wisten, dat hij in de handen der Wilden gevallen
was, die, naar zij begrepen, hem zoo goed als hunne andere gevan-
genen zouden opgegeten hebben, en toen hij hun verhaalde, hoe
hij gered was geworden en thans in staat was gesteld hen vandaar
te voeren, dachten zij te droomen, en waren, zeide hij, even ver-
baasd als Jozefs broeders, toen deze hun verhaalde wie hij was,
en hoe hoog hij aan Farao's hof verheven was. Maar toen hij hun
zijn wapens, kruid en lood en mondbehoeften liet zien, die hij voor
hunne reis medegebracht had, kwamen zij tot zichzelven, juichten
over hunne bevrijding en maakten zich dadelijk tot vertrek gereed.
Hunne eerste zorg was thans zich kano's te verschaffen, en hier-
bij waren zij genoodzaakt niet al te eerlijk te werk te gaan, maar
van hunne vrienden, de Wilden, twee groote kano's of prauwen se
leenen, onder voorwendsel, dat zij er mede gingen visschen. Met
deze vertrokken zij den volgenden morgen. Zij hadden ook wei-
nig tijds noodig om zich gereed te maken, want zij hadden noch
bagage, noch kleederen, noch voorraad, noch iets dan zij aan
het lijf hadden, en geen anderen voorraad dan eenige wortelen,
waarvan zij gewoon waren brood te maken.
In het geheel waren zij drie weken afwezig, en ongelukkig voor
hen had zich juist in dien tijd de gelegenheid voor mij opgedaan,
om het eiland te verlaten, terwijl ik er drie alleronbeschaamdste,
weerbarstigste en verhardste schurken achterliet, die men
nergens vinden kon, en zeer tot verdriet en ongeluk der Spanjaarden,
daar kan men op rekenen.
De eenigste plichtmatige daad der schurken was, dat toen de
Spanjaarden aan wal stapten, zij hun mijn brief gaven, en le-
vensmiddelen en goederen, zooals ik gelast had. Ook gaven zij
hun de vele geschrevene aanwijzingen, hoe ik gedurende mijn
verblijf aldaar gehandeld had, hoe ik mijn brood bakte, mijn tamme
geiten aanfokte, mijn koren plantte en mijn druiven droogde,
potten bakte; kortom, hoe ik alles deed. Dit geheele schriftelijke
opstel gaven zij aan de Spanjaarden, waarvan twee vrij goed
Engelscn verstonden. Ook weigerden zij in den beginne niet, hen
met een en ander te gerieven, want zij leefden eerst in vrij goede
verstandhouding; zij vergunden hun mede het gebruik van het
huis en den kelder, en zoo leefden zij vrij gezellig, en de Spanjaard,
die veel van mij afgezien had, benevens Vrijdags vader bestierden
alle werkzaamheden. De Engelschen deden niets anders dan het
eiland rondzwerven, pagaaien schieten en schildpadden vangen,
en als zij des avonds te huis kwamen, hadden de Spanjaarden het
eten voor hen gereed gemaakt.
Hierin zouden de Spanjaarden genoegen hebben genomen, als
de anderen hen slechts ongemoeid hadden gelaten; maar dit kon-
den zij niet van zich verkrijgen, en even als de hond in de fabel,
wilden zij noch zelf eten, noch het anderen laten doen. Wel wa-
ren hunne geschillen in het eerst beuzelachtig en niet meldens-
waard, maar eindelijk barstten zij in openbaren oorlog uit, en
deze begon met alle denkelijke woestheid en ruwheid, zonder oog-
merk, zonder aanleiding, en inderdaad strijdig met alle gezond
verstand, en ofschoon het eerste verhaal er van mij door de Span-
jaarden, als het ware de aanklagers, gedaan werd, konden de
kerels, toen ik hen daarover ondervroeg, er geen woord van ont-
kennen.
Maar alvorens hiervan de bijzonderheden mede te deelen, moet
ik iets vermelden, wat ik in mijn vorig verhaal vergeten heb, na-
melijk, dat juist toen wij het anker zouden lichten bij mijn ver-
trek, er een kleine twist aan boord ontstond, die ik vreesde, dat
in een tweede muiterij zou ontaarden. Deze werd ook niet ge-
stild, vóór dat de kapitein ons allen tot zijn bijstand geroepen
had, hen met geweld uiteen dreef, en de twee weerbarstigsten in
de ijzers zette; en daar deze ook aan de vroeger opstootjes hadden
deel genomen, en zich de tweede maal eenige zware bedreigingen
hadden laten ontvallen, dreigde hij hun in de ijzers naar Engeland
te zullen voeren, en daar voor muiterij en wegloopen van het schip
te laten ophangen.
Hoewel de kapitein dit niet ernstig meende, scheen het toch
eenige andere matrozen bang gemaakt te hebben, en deze trachtten
de overigen wijs te maken, dat de kapitein hen met goede woorden
zocht te paaien, tot hij een Engelsche haven zou bereikt hebben,
en hen dan allen in de gevangenis zou zetten, en hun voor een recht-
bank zou brengen. De stuurman had dit vernomen en deelde het ons
mede, waarop men besloot, dat ik, die nog altijd voor een groot man
bij hen doorging, met den stuurman bij hen zou gaan, en het volk
geruststellen en beloven zou, dat het verledene vergeven zou zijn,
als zij zich gedurende de verdere reis goed gedroegen. Ik deed dit,
en op mijn woord stelden zij zich gerust, vooral toen ik de twee
matrozen, die in de ijzers zaten, deed ontslaan.
Maar door deze muiterij hadden wij, daar de wind ook was
gaan liggen, dien nacht voor anker moeten blijven. Den volgenden
morgen vernamen wij, dat de twee man, die uit de boeien waren
ontslagen, ieder een geweer en eenige andere wapens gestolen
hadden, en kruit en lood, hoeveel wisten wij niet, en met de pinas
naar hunne makkers aan den wal gevlucht waren. Op het ontdek-
ken hiervan zond ik de groote boot met twaalf man en den stuur-
man aan wal om hen te zoeken; maar zij konden noch hen, noch
een der overigen vinden, want allen waren, toen zij de boot zagen
naderen, in de bosschen gevlucht. De stuurman wilde eerst, om
hen te straffen, alle aanplantingen vernielen, en al hun goed en
huisraad verbranden, maar daar hij hiertoe geen orders had, liet
hij alles zoo als het was, en nam alleen de pinas weder mede.
Zij waren dus thans met hun vijven, maar de drie eersten waren
zoo veel woester, dat zij na twee of drie dagen de nieuw aange-
komenen wegjoegen daar zij niets met hen te doen wilden hebben;
het duurde lang eer zij zelfs bewogen konden worden, hun eenig
eten te geven; de Spanjaarden waren toen nog niet aangekomen.
Toen deze aankwamen, wilden zij de drie Engelschen overreden,
hunne landslieden weder op te nemen opdat, gelijk zij zeiden,
allen slechts één huisgezin zouden uitmaken, maar deze wilden
daarvan niets hooren. Dus leefden deze twee Engelschen op zich-
zelf, en bemerkende, dat zij op hunne vlijt alleen moesten steu-
nen, sloegen zij tenten op aan de noordzijde van het eiland, doch
wat naar het westen toe, om voor de Wilden beschermd te blijven,
die altijd op de oostzijde van het eiland aan wal stapten.
Hier bouwden zij twee hutten; een om in te wonen en een om
hun voorraad in te bergen; en daar de Spanjaarden hun eenig
zaaikoren en vooral erwten geschonken hadden, zaaiden en plantten
en omheinden zij, op de wijze, als ik gedaan had en leefden rustig
voort. Hun eerste koren kwam juist boven den grond, en ofschoon
de tijd hun slechts toegelaten had weinig om te spitten, was dit
genoeg om hen te voeden, en van genoegzamen voorraad te
voorzien.
HOOFDSTUK XXXIV.
Vervolg van het verhaal. — Oneenigheid tusschen
de Engelschen. — Een gevecht tusschen twee
troepen Wilden, die het eiland bezoeken. —
Herhaalde muiterij onder de kolonisten.
Terwijl zij aldus rustig voortleefden, kwamen de drie schur-
ken, die nog wel hunne landslieden waren, bij hen, alleen uit lust
om hen te beleedigen en te beschimpen. Zij zeiden, dat het eiland
hun toebehoorde, dat de gouverneur, waarmede zij mij bedoelden,
hen in het bezit er van gesteld had, en niemand anders er eenig
recht op had, terwijl zij onder afgrijselijke vloeken betuigden, dat
zij op hun grond geen huizen zouden bouwen, zonder er belasting
voor te betalen.
De twee Engelschen dachten, dat zij schertsten, en noodigden
hen binnen te komen, om te zien welk slag van huizen zij gebouwd
hadden, en hun te zeggen, hoeveel grondbelasting zij daar wel voor
moesten betalen. Een hunner voegde er lachende bij, dat hij hoopte
zij zouden, als grondeigenaars, het land verbeteren en er gebouwen
opzetten, en hun, volgens gewoonte, een langen pachttijd vergun-
nen, en verzocht hun een notaris te halen, om de grondbrieven op
te maken. Een der anderen zeide daarop onder veel vloeken en
razen, dat zij zien zouden, dat het geen gekheid was, en een eind
weegs van daar gaande, waar de ander een vuur aangelegd had,
om eten te koken, nam hij een brandend stuk hout en wierp het
tegen de hut, die binnen weinige minuten in de asch zou gelegd
zijn, zoo niet de ander hem weggestooten, en hoewel niet zonder
moeite, het vuur had uitgetrapt.
De kerel werd zóó woedend, toen de ander hem wegstiet, dat
hij een stuk hout opnam, en zoo de ander niet vlug den slag
ontweken en in zijne hut de wijk genomen had, ware het met
hem gedaan geweest. Zijn makker, ziende in welk gevaar zij
waren, liep hem achterna, en een oogenblik daarna kwamen zij
met hunne geweren terug. Degeen, op wien de slag gemunt was
geweest, velde dengeen, die hem dien had willen toebrengen,
met den kolf van zijn geweer neder, vóór de anderen hem te
hulp konden komen, en toen deze naderden, hielden zij hen de
geweren voor, en gelastten hen heen te gaan.
De anderen hadden óók vuurwapens bij zich, maar de moe-
digste van de twee eerlijke Engelschen (gelijk ik hen voortaan
noemen zal) door het gevaar wanhopig gemaakt, zeide, dat zij
hen zouden doodschieten als zij hand of voet bewogen, en ge-
lastte hen hunne wapens af te leggen. Dit laatste deden zij wel
niet; maar de standvastigheid van de anderen bracht hen tot
onderhandelen, en zij verlangden den gekwetste mede te nemen
en te vertrekken; het schijnt, dat deze vrij zwaar gekwetst was.
Zij hadden echter ongelijk, dat zij, thans de overhand hebbende,
hen niet ontwapenden, gelijk zij hadden kunnen doen, en daarop
naar de Spanjaarden toegingen en hun verhaalden hoe de schur-
ken hem bedreigd hadden, want deze drie zonnen op niets dan
op wraak, en gaven toen dagelijks de blijken daarvan.
Ik zal kleinere staaltjes hiervan niet vermelden, als het ver-
trappen van hun koren, het doodschieten van jonge geiten en
van een tamme geit, die de arme lieden voor verdere aanfokking
hielden. Zij plaagden hen op dergelijke wijze nacht en dag, tot
dat de twee anderen in wanhoop besloten hen alle drie bij de
eerste gelegenheid de beste te bevechten. Zij besloten te djen
einde naar mijn oude woning te gaan, waar de Spanjaarden en
de drie schurken gezamenlijk woonden, ten einde de Spanjaarden
te vragen om toe te zien, dat het bij het gevecht eerlijk in zijn
werk ging. Op een morgen vóór dat de dag aanbrak, begaven
zij zich op weg, en voor het kasteel gekomen (gelijk zij het noem-
den) riepen zij de Engelschen bij hun naam, en zeiden tot een
Spanjaard, die hun antwoordde, dat zij hen wilden spreken.
Toevallig hadden twee der Spanjaarden den vorigen dag in
het bosch een der eerlijke Engelschen ontmoet, die zich bij hen
bitter beklaagd had over de schandelijke behandeling, die zij van
hunne landslieden ondergingen, hoe deze hunne aanplantingen
vernield, hun koren vertrapt hadden, waaraan zij zoo hard ge-
werkt hadden; dat zij hunne melkgeit en drie jongen gedood
hadden, waarvan zij geheel moesten leven, en dat zoo de Span-
jaarden hen niet bijstonden, zij van honger zouden sterven. Toen
de Spanjaarden dien avond te huis kwamen, namen zij de vrij-
heid de Engelschen te berispen, ofschoon in zachte en kalme
bewoordingen, en vroegen hoe zij zoo wreed konden zijn jegens
lieden, die hun geen kwaad deden, en die zelf hun onderhoud
trachtten te verdienen, en wie het zoo veel moeite had gekost,
het zoo ver te brengen.
Een der Engelschen antwoordde zeer barsch, wat zij daar te
maken hadden; zij waren zonder verlof op het eiland gekomen;
de grond behoorde hun niet. „Wel" zeide een der Span-
jaarden zeer bedaard, „zij moeten niet van honger sterven". —
„Dat kunnen zij doen, wat mij betreft", antwoordde de Engelsch-
man, als een echte ruwe zeebonk, „zij mogen daar niet planten
of bouwen". — „Wat moeten zij dan doen, sennor?" vroeg
de Spanjaard. Een ander der woestelingen antwoordde, dat zij
knechten moesten zijn en voor hen werken. — „Maar hoe kunt
gij dat verwachten", hernam de Spanjaard, „gij hebt ze niet voor
geld gekocht; gij hebt geen recht hen tot uwe knechten te
maken". De Engelschman antwoordde, dat het eiland hun toe-
behoorde; de gouverneur had het hun gegeven en niemand had
daar iets te zeggen dan zij, en daarbij zwoer hij, dat hij telkens
hunne nieuwe hutten zou afbranden, en dat zij er geen op hun
land zouden bouwen.
„Wel, senor", zei de Spanjaard, „op dien grond zouden wij
ook uwe dienstknechten zijn". — „Ja", zei de onbeschaamde
vent, „en dat zult gij ook worden, eer wij met elkander afgedaan
hebben". Hij mengde dit gesprek met eenige afgrijselijke
vloeken. De Spanjaard echter lachte hierover en gaf hem geen
antwoord. Dit gesprek had echter de Engelschen warm gemaakt;
een hunner, Wül Atkins geloof ik, zeide: „Kom Jack, laat ons
hen te lijf gaan; wij zullen hun kasteel vernielen, zij zullen op
onzen grond geene plantage aanleggen".
Hierop vertrokken zij, ieder met een snaphaan, een pistool en
sabel gewapend, terwijl zij verscheidene bedreigingen uitstieten,
wat zij den Spanjaarden zouden doen, als er zich de gelegenheid
toe aanbood. Het schijnt echter, dat de Spanjaarden hen niet
genoeg verstonden om hunne bedoeling te begrijpen, alleen be-
grepen zij, dat zij verbitterd waren, omdat zij de twee andere
Engelschen voorgesproken hadden.
Waar zij heen gingen en hoe zij dien avond den tijd door-
brachten, zeiden de Spanjaarden, wisten zij niet. Het schijnt
echter, dat zij een deel van den nacht rondzwierven, en toen,
vermoeid zijnde, gingen liggen op de plaats, die ik mijn buiten-
plaats noemde, en dat zij zich toen versliepen. Zij hadden name-j
lijk besloten tot middernacht te wachten, en dan hunne arme
landslieden, als zij sliepen, te overvallen, en gelijk zij naderhand
bekenden, hunne hut in brand te steken, terwijl zij er in sliepen,
en hen laten verbranden, of hen dood te slaan als zij er uit
kwamen. Daar nu de boosheid zelden gerust slaapt, is het won-
der, dat zij niet wakker bleven.
Daar echter de twee anderen ook een voornemen hadden, of-
schoon een veel loffelijker dan dit om te branden en te moorden,
gebeurde het, en zeer tot hun geluk, dat zij op, en uitgegaan
waren vóór de bloeddorstige schelmen aan hunne hutten kwamen.
Toen zij daar gekomen waren, en de bewoners vertrokken von-
den, riep Wiïl Atkins, die naar het scheen de belhamel was ; „Ha,
Jack, daar is het nest, maar de vogels zijn gevlogen!" Zij wisten
eerst niet wat zij er van denken moesten, dat zij zoo vroeg uit-
gegaan waren, en begrepen, dat de Spanjaarden hen gewaar-
schuwd hadden; hierop sloegen zij de handen ineen, en zwoeren,
dat zij zich op de Spanjaarden zouden wreken. Zoodra zij deze
bloeddorstige overeenkomst gesloten hadden, vielen zij op de
woning der arme Engelschen aan. Zij staken wel niets in brand,
maar braken de beide hutten stuksgewijs uiteen, en lieten niet
den minsten stijl in den grond, zoodat men nauwelijks zien kon
waar zij gestaan hadden. Al hun huisraad en goederen ver-
nielden zij, en strooiden alles zóó in het rond, dat de arme
lieden naderhand eenige hunner goederen een kwartier verder
vonden liggen.
Toen dit gedaan was, rukten zij al de jonge boomen uit, die zij
geplant hadden, vertrapte de heining, waardoor zij hun vee en
graan beschermden, en kortom, vernielden en verwoestten alles
zooals nauwelijks een horde Tartaren had kunnen doen.
De twee Engelschen waren op dat oogenblik uitgegaan om hen
op te zoeken, en zij hadden besloten hen te bevechten, waar zij
hen ook vonden, ofschoon zij twee tegen drie waren; zoodat er
zeker bloed zou gestort zijn als zij elkander ontmoet hadden, want
allen waren zeer kloeke en moedige kerels. Doch de Voorzienig-
heid zorgde meer, hen van elkander te houden, dan zij om elkan-
der te ontmoeten, want alsof zij voor elkander wegliepen, waren
de twee hier, als de drie ginder waren ; en toen naderhand de twee
teruggingen om hen op te zoeken, kwamen de drie aan hunne
oude woning terug; wij zullen zien hoe verschillend zij zich ge-
droegen. Toen de drie terug kwamen, als dolle schepselen, ko-
kende van drift, waarin hunne daden hen gebracht hadden, kwa-
men zij bij de Spanjaarden, en verhaalden hun, al snoevende wat
zij gedaan hadden, en een hunner trad naar de Spanjaarden toe,
als waren zij een troep kwade jongens, draaide een den hoed op
het hoofd rond, en sloeg hem daarop er mede in het gelaat, zeg-
gende: „En gij, Spaansche Jaap, zult van hetzelfde laken een
pak hebben, als gij u voortaan niet beter gedraagt!". De Span-
jaard, die, ofschoon een stil, beleefd man, zoo moedig als een
leeuw was, keek hem een poos strak aan, en stapte, daar hij geen
wapen in de hand had, daarop langzaam naar hem toe, en deed
hem met een vuistslag, als een gedolden os, op den grond stor-
ten; waarop een van de schurken, even onbeschaamd, dadelijk
een pistool op den Spanjaard loste. Hij miste hem, maar de ko-
gel streek langs zijn hoofd, en raakte hem even aan zijn oor, zoo
dat dit bloedde. Het zien van het bloed deed den Spanjaard ge-
looven, dat hij zwaarder gewond was, dan het geval was, en hier-
door eenigszins driftig geworden, want hij was tot hiertoe volko-
men bedaard gebleven, nam hij het geweer op van den kerel,
dien hij nedergeveld had, en stond op het punt den man, die op
hem gevuurd had, dood te schieten, toen de andere Spanjaarden
uit den kelder kwamen, hem toeriepen niet te schieten, tusschen
beiden traden en de anderen ontwapenden en bonden.
Toen zij ontwapend waren, en bemerkten, dat zij zich ook de
Spanjaarden tot vijanden hadden gemaakt, zoowel als hunne lands-
lieden, begonnen zij een toontje lager, en gaven den Spanjaarden
goede woorden, om hun de geweren terug te geven; maar de Span-
jaarden de veete in aanmerking genomen, die er tusschen hen en
-hunne landslieden bestond, en begrijpende, dat het best ware hen
van elkander te houden, zeiden, dat zij hun geen kwaad wilden
doen, en zoo zij vreedzaam wilden leven, hen blijven bijstaan, ge-
lijk zij vroeger gedaan hadden, maar dat zij er niet aan konden
denken hunne wapens terug te geven, terwijl zij voornemens sche-
nen er hunne landslieden mede te beleedigen, en zelfs gedreigd
hadden hen allen tot slaven te maken.
De schurken wilden evenmin naar rede hooren als handelen,
en op deze weigering gingen zij heen, vloekende als dollen, en
— 205 —
Maar de Spanjaarden, die hunne bedreigingen verachtten, zeiden
hun, dat zij te zorgen hadden, geen kwaad aan hun plantages of
vee te doen, want dat zij hen anders als wilde beesten zouden
doodschieten, waar zij hen vonden, en hen ophangen zoo zij hun
levend in handen vielen. Wel verre van hierdoor te bedaren, dro-
pen zij af, vloekend en tierend als helsche furiën. Nauwelijks
waren zij weg of de twee anderen kwamen, even woedend, ofschoon
om een andere reden; want toen zij, bij hunne aanplantingen
gekomen, die alle, gelijk gezegd is, vernield en verwoest vonden,
hadden zij reden genoeg zich te vertoornen. Zij konden nauwe-
lijks hun verhaal doen, want de Spanjaarden lieten hen niet aan
het woord komen, en verhaalden hun wedervaren; en waarlijk
het was opmerkelijk, hoe drie menschen hier negentien getergd
hadden, zonder straf te beloopen. De Spanjaarden echter veracht-
ten hen, en na hen ontwapend te hebben, telden zij hunne bedrei-
gingen weinig, maar de twee Engelschen besloten het hun te ver-
gelden, wat moeite het hun ook kosten zou hen op te sporen.
Maar hier kwamen de Spanjaarden ook weder tusschen beiden,
en zeide, dat daar de anderen reeds ontwapend waren, zij niet
konden toestemmen, dat zij (de twee) hen met vuurwapens ver-
volgden en misschien doodschoten. „Maar," zeide de bezadigde
Spanjaard, die hun gouverneur was, „wij willen ons best doen,
dat u gerechtigheid geschiede, als gij het aan ons wilt overlaten;
want er is geen twijfel aan of zij zullen terugkomen als hun eerste
drift bedaard is, daar zij zonder onzen bijstand niet leven kunnen
en ik beloof u, dat wij geen vrede met hen zullen maken zonder
eene volledige voldoening aan u, en op deze voorwaarde hopen
wij, dat gij u van alle gewelddadigheden jegens hen zult onthouden,
anders dan ter uwer verdediging."
De twee Engelschen stemden slechts met weerzin hierin toe,
maar de Spanjaarden verzekerden, dat zij het alleen deden om
bloedvergieten te voorkomen en eindelijk alles te schikken. „Want,"
zeiden zij, „zoo veel zijn wij niet in getal, of er is ruimte genoeg
voor ons allen, en het zou jammer zijn, zoo wij niet allen in goede
vriendschap leefden." Eindelijk stemden zij dan toe af te wachten
hoe de zaak afloopen zou, en bleven eenige dagen bij de Span-
jaarden, omdat hun eigen woning vernield was.
Ongeveer vijf dagen daarna kwamen de drie vagebonden, ver-
moeid van hun rondzwerven, en half dood van honger, daar zij
bijkans alleen van schildpadeieren geleefd hadden, naar het woon-
huis terug, en daar zij den Spanjaard, die, gelijk ik zeide, de
gouverneur was, met nog twee anderen langs de kreek zagen
wandelen, kwamen zij zeer ootmoedig naar hen toe en smeekten,
opnieuw in hun huisgezin opgenomen te worden. De Spanjaard
ontving hen beleefd; maar zeide, dat zij zoo barbaarsch
jegens zijn landslieden, en zoo onbescheiden jegens henzelven
gehandeld hadden, hij geen besluit kon nemen, zonder de twee
Engelschen en zijn overige landslieden te raadplegen. Hij zou hen
echter gaan opzoeken en er over spreken, en hen binnen een half
uur antwoord geven. Zij schenen er kwaad aan toe te zijn, want
toen zij een half uur moesten wachten, smeekten zij, dat hij hun eerst
een stuk brood wilde geven; hetgeen hij deed, en hun tevens een
stuk gekookt geitenvleesch en een gebraden papegaai toezond,
dat zij gretig opaten, want zij waren uitgehongerd.
Na verloop van een half uur werden zij geroepen, en nu volgde
nog een lange onderhandeling. Hunne twee landgenooten beschul-
digden hen van het vernielen van al wat zij bezaten, en van het
voornemen hen te vermoorden, hetgeen zij vroeger openlijk ver-
klaard hadden, en dus thans niet konden ontkennen. De Span-
jaarden handelden als bemiddelaars; en daar zij vroeger de twee
Engelschen belet hadden hen te vervolgen, toen zij ongewapend
waren, zoo gelastten zij thans de drie, dat zij de hutten van hunne
landslieden weder zouden opbouwen, de eene even als zij geweest
was, de andere wat grooter; ook de heiningen weder te herstellen,
andere boomen te planten voor de uitgeroeide, het land om te
spitten, om het weder te bezaaien, waar zij het vernield hadden;
kortom, alles zoo veel mogelijk in zijn vorigen staat te herstellen,
want geheel kon het niet, daar het jaargetijde voor het koren
voorbij was, en de boomen en heiningen eerst weder moesten groeien.
Zij voldeden hieraan gewillig, en daar men hen al dien tijd goed
van eten voorzag, waren zij zeer ordelijk, en de geheele bevolking
begon weder aangenaam en genoegelijk te leven; slechts konden
de drie Engelschen nimmer overgehaald worden om voor zich-
zelven te werken, behalve nu en dan voor een poos, als hun dit
in het hoofd kwam. De Spanjaarden zeiden hun echter ronduit,
dat zoo zij slechts gezellig en in goede vriendschap wilden leven,
en niets tegen het welzijn der volksplanting zouden ondernemen, zij
voor hen zouden werken en hen laten rondzwerven en luieren zoo
veel zij wilden; en nadat zij zich een paar maanden vrij wel ge-
gedragen hadden, gaven de Spanjaarden hun hunne wapens terug
en verlof om te gaan waar zij wilden.
Geen week duurde het echter of de ondankbare kerels be-
gonnen even onrustig en lastig te worden. Thans echter gebeurde
er iets, dat hun aller veiligheid in gevaar bracht, waardoor zij
genoodzaakt waren alle bijzondere vee ten te laten varen en alleen
aan hun lijfsbehoud te denken.
Het gebeurde op een nacht, dat de Spanjaard-gouverneur, ge-
lijk ik hem noemde, — dat wil zeggen de Spanjaard, dien ik
het leven gered had, en thans zoo veel als kapitein van zijne
landslieden was, — zeer onrustig was en volstrekt niet slapen
kon. Hij was volkomen wel, zeide hij mij, maar allerlei denk-
beelden kwamen hem voor den geest, van lieden die vochten en
elkander doodsloegen, ofschoon hij volkomen wakker was, hoe-
— 208 —
een poos liggen, maar steeds onrustiger wordende, besloot hij op
te staan. Daar hun aantal zoo groot was, sliepen zij niet, zoo
als ik, in een hangmat, maar lagen op geitenvellen, waarvan zij
legersteden gemaakt hadden. Als zij dus wilden opstaan, be-
hoefden zij weinig anders te doen om gereed te zijn, dan misschien
schoenen en een buis aan te trekken.
Opgestaan zijnde, keek hij uit, maar het was zóó donker, dat hij
niets onderscheiden kon; en bovendien belemmerden de boomen,
die ik geplant had en nu dicht ineengegroeid waren, het uitzicht,
jzoodat hij alleen zien kon, dat de sterren helder aan de lucht
stonden; en geenerlei gerucht hoorende, keerde hij terug en ging
weder liggen; maar het baatte niet, hij kon niet slapen, en had
geen rust, want hij was in de uiterste onrust, zonder dat hij wist
waarom.
Daar hij met opstaan en heen en weder loopen eenig gedruisch
had gemaakt, werd een ander wakker, die vroeg wie er opgestaan
was. De gouverneur zeide hoe het met hem was. De ander ant-
woordde: „Zulk een voorgevoel is niet te verachten; er
wordt zeker eenig kwaad gebrouwen in onze nabijheid. Waar zijn
de Engelschen?" vervolgde hij, — „Die zijn allen in hunne hut-
ten, zeide hij, „en rustig." Het schijnt, dat de Spanjaarden het
grootste vertrek gehouden hadden, en de Engelschen afzonderlijk
lieten slapen, waar zij niet bij de anderen konden komen. „Er
is dan toch iets gaande," hernam de andere Spanjaard, „daar-
van ben ik door mijn eigen ondervinding verzekerd. Ik houd mij
overtuigd, dat onze ziel in betrekking staat tot bewoners eener
onzichtbare wereld, en dat een voorgevoel ons altijd tot ons wel-
zijn wordt gegeven, als wij er goed partij van weten te trekken.
Kom," vervolgde hij, „laat ons naar buiten gaan en eens uit-
zien; .zoo wij niets vinden, dat onze bezorgdheid rechtvaardigt,
zal ik u een geschiedenis verhalen, die u van de juistheid van
mijn voorstel zal overtuigen."
Zij begaven zich daarop boven op den top van den heuvel,
zooals ik gewoon was, maar daar zij sterk en in gezelschap en
niet, zooals ik, alleen waren, gebruikten zij geenszins dezelfde
voorzorgen als ik, van langs de ladder tot halfweg te komen,
en die dan op te halen en tot op den top te klimmen, maarzij
gingen gerust en onbezorgd door het boschje, toen zij verrast
werden door het zien van een licht als van een vuur, niet ver
van hen af, en het hooren van menschenstemmen, niet van een
of twee, maar van een groot aantal.
Telkens als ik ontdekt had, dat er Wilden op het eiland ge-
land waren, was ik altijd zeer bevreesd geweest, dat zij zouden
ontdekken, dat het eiland door iemand bewoond werd, en toen
zij dit eens bemerkt hadden, bemerkten zij het zóó geducht, dat
zij, die er het leven afbrachten, het nauwelijks konden naver-
tellen, want zij verdwenen zoo schielijk mogelijk, en niemand,
die mij gezien had, ontsnapte het, om het anderen mede te
deelen, behalve de drie Wilden bij onze laatste ontmoeting, die
in de boot sprongen, en die ik, gelijk ik zeide, vreesde dat naar
huis zouden keeren en met meer hulp terugkomen. Of dit nu
de oorzaak was, dat er zoo velen gekomen waren, dan of zij
zonder iets te vermoeden er toevallig met hun gewoon bloed-
dorstig doel kwamen, konden de Spanjaarden, naar het schijnt,
niet ontdekken. Maar hoe dit zij, het ware hun zaak geweest,
zich óf verborgen te houden en hen in het geheel niet te zien,
veel minder den Wilden te laten zien, dat er bewoners op het
eiland waren; óf hen zoo geducht op het lijf te vallen, dat geen
hunner ontsnapte, hetgeen zij alleen hadden kunnen doen
door hen van hunne booten af te snijden; maar zij hadden
hiertoe geen tegenwoordigheid van geest genoeg, hetgeen hun
voor langen tijd hun rust kostte.
ROBINSON CRDSOK. 14
Men kan er op aan, dat de gouverneur en zijn makker, hier-
door verschrikt dadelijk terugliepen en de overigen wekten, en
hun verhaalden in welk groot gevaar zij verkeerden, doch het
was hun onmogelijk stil te blijven waar zij waren, maar allen
liepen naar buiten om te zien hoe de zaken stonden. Terwijl het
duister was, kon dit ook geen kwaad, en hadden zij gelegenheid
genoeg hen gade te slaan bij het licht van drie vuren, die zij op
eenigen afstand van elkander aangelegd hadden. Wat de Wildcn
daar verrichtten, wisten zij niet, en wat zij zel ven zouden doen,
evenmin; want vooreerst waren er te veel vijanden, en ten tweede
bleven zij niet bij elkander, maar waren in verschillende partijen
verdeeld, die op onderscheidene plaatsen aan het strand waren.
De Spanjaarden werden door dit gezicht niet weinig veront-
rust, en daar zij zagen, dat de Wilden gedurig langs het strand
zwierven, twijfelden zij niet, of eenigen zouden ten laatste aan
hunne woning of eenige andere plaats belanden, waar zij de
sporen van bewoning zouden zien; en zij waren ook vol be-
kommering over hunne kudde geiten, dat, wanneer deze uiteenge-
jaagd en vernield werd, het gebrek hun ten deel zou vallen; dus be-
sloten zij eerst, vóór het licht werd, drie mannen af te zenden,
namelijk twee Spanjaarden en een Engelschman, om al de geiten
naar het dal te drijven waar de spelonk was, en ze desnoods in
de grot zelve te drijven.
Zoo zij al de Wilden dicht bijeen en op eenigen afstand van
hunne kano's zagen, besloten zij hen aan te vallen, al waren er
ook honderd, maar dit gebeurde niet, want een troep van hen
was wel een half uur van de andere verwijderd, en deze waren,
gelijk naderhand bleek, van verschillende stammen. Na lang be-
raadslaagd te hebben, over hetgeen hun te doen stond, kwamen
zij eindelijk overeen, om, terwijl het nog duister was, den ouden
Wilde, Vrijdag's vader, op verspieding te laten uitgaan, teneinde
zoo mogelijk, iets te vernemen, waarom zij kwamen, wat zij voor-
nemens waren te doen, en wat dies meer zij. De oude man be-
greep dit spoedig, en na zich geheel ontkleed te hebben, zooals
meest al de Wilden waren, ging hij heen. Na verloop van een paar
uur kwam hij terug, zeggende, dat hij, zonder ontdekt te worden,
onder hen geweest was, dat er twee partijen waren van ver-
schillende stammen, die in oorlog geweest waren, en elkander een
grooten slag in hun eigen land hadden geleverd, waarbij van
weerszijden verscheidene gevangenen gemaakt waren. Nu waren
zij toevallig op hetzelfde eiland gekomen om van hunne gevange-
nen een feestmaal te houden, maar dit samentreffen op dezelfde
plaats had al hunne vreugde vergald; zij waren zeer verwoed en
zóó nabij elkander, dat zij elkaar waarschijnlijk weder zouden
bevechten, zoodra het dag werd. Hij had echter niet bemerkt,
dat zij eenig vermoeden hadden, dat er buiten hen zich nog
iemand op het eiland bevond. Nauwelijks had hij zijn verhaal
geëindigd, of aan het ongewone rumoer konden zij hooren, dat
de twee kleine legers weder in een bloedig gevecht waren.
Vrijdag's vader gebruikte al zijn welsprekendheid om hen te
overreden, dat zij zich verbergen zouden en niet laten zien. Hij
zeide, dat dit het veiligste was, en dat zij niets behoefden te doen
dan zich stil te houden; de Wilden zouden elkander onderling
ombrengen, en dan zouden de overblijvenden heengaan; zooals
ook werkelijk gebeurde. Maar het was hem onmogelijk hen hier-
toe over te halen, vooral de Engelschen; bij dezen had de nieuws-
gierigheid zóó ver de overhand boven de voorzichtigheid, dat zij
volstrekt het gevecht moesten zien. Echter gebruikten zij toch
de voorzorg er niet openlijk heen te gaan, uit hunne woning,
maar zij gingen dieper het bosch in en plaatsten zich zóó, dat
zij veilig het gevecht konden aanzien, zonder, naar zij geloofden,
gezien te kunnen worden; het schijnt echter, dat de Wilden hen
zagen, zooals later blijken zal.
Het gevecht was zeer hevig, en als men de Engelschen geloo-
ven mag, bemerkten zij, dat er eenige mannen onder waren van
groote dapperheid, onwrikbaren moed en zeer bedreven in het
besturen van het gevecht. Het gevecht duurde twee uren, zeiden
zij, vóór zij konden gissen, welke partij het onderspit zou delven;
maar toen begon de troep, die het dichtst bij onze woning was,
te verflauwen, en na een poos namen eenigen de vlucht. Dit ver-
wekte weder groote bekommering bij ons volk, dat eenigen in
het boschje zouden vluchten voor hunne woning, om zich daarin
te verbergen, en hierdoor onwillekeurig de plaats zouden ontdek-
ken, en de vervolgers uit dien hoofde, als zij hen najoegen, ins-
gelijks. Hierop besloten zij gewapend binnen den muur te blijven,
en als er een het boschje indrong, dien zoo mogelijk te dooden,
ten einde niemand zou terugkeeren om het bekend te maken. Zij
gelastten ook, dit te doen met de sabels of geweerkolven, en niet
op hen te schieten, uit vrees dat het schot de aandacht mocht
trekken der overigen.
Zooals zij verwachtten, gebeurde het; drie man van de ver-
slagen troepen namen de vlucht, staken de kreek over en liepen
recht op hunne woningen aan, om zich in het boschje te verber-
gen. De verspieder, die buiten stond, gaf hun hiervan kennis, te-
vens met het aangename bericht, dat de overwinnaars hen niet
vervolgden, en niet gezien hadden waarheen zij gevlucht waren.
Hierop wilde de Spaansche gouverneur, een zeer menschlievend
man, niet toelaten dat de drie vluchtelingen gedood werden, maar
drie man achter den heuvel omzendende, gelastte hij hun hen
achterop te gaan en gevangen te nemen, zooals ook geschiedde.
Het overschot der overwonnenen vluchtte naar hunne kano's en
stak in zee; de overwinnaars trokken terug en vervolgden hen
weinig of niet, maar gingen bijeenstaan en hieven tweemaal een
luid geschreeuw aan, waardoor zij naar het scheen victoria riepen,
en hiermede was het gevecht geëeindigd. Denzelfden dag, des na-
middags te drie uren, begaven zij zich óók in hunne kano's. Al-
dus zagen de Spanjaarden hun eiland weder van hen bevrijd; hun
angst was voorbij, en verscheiden jaren achtereen vernamen zij
niets van de Wilden.
Nadat allen vertrokken waren, kwamen de Spanjaarden uit hun
schuilhoeken, en de plaats van het gevecht overziende, vonden
zij daar tweeëndertig dooden liggen, sommigen waren met groote,
lange pijlen gedood, waarvan verscheidene nog in hun lichaam
staken, maar de meesten waren afgemaakt met die groote hou-
ten zwaarden, waarvan zij nog zestien of zeventien op de plek
vonden, evenveel bogen en een menigte pijlen. Deze zwaarden
waren groote, onbehouwen dingen, en men moest zeer veel kracht
hebben om ze te kunnen zwaaien. De meesten hadden dan ook
het hoofd verbrijzeld en verscheidene armen of beenen gebroken,
zoodat het bleek, dat zij met de uiterste verwoedheid gevochten
hadden. Al die zij vonden waren dood, want óf zij blijven bij
hunnen vijand tot zij hem geheel afgemaakt hebben, óf zij nemen
al hunne gekwetsten, als er nog eenig leven in is, mede.
Deze gebeurtenis bracht onze Engelschen voor een poos tot
bedaren, want het gezicht van het gevecht had hen met afschuw
vervuld, en de uitslag scheen allen allerverschrikkelijkst, vooral
bij de bedenking, dat zij den een of anderen tijd in handen dier
wezens konden vallen, die hen niet alleen als vijanden zouden
dooden, maar hen slachten om hen cp te eten, gelijk wij het
vee doen. En zij verklaarden mij, dat het denkbeeld, om als ossen-
of schapenvleesch opgegeten te worden, schoon het te verwachten
was dat dit ook eerst na hunnen dood zou plaats grijpen, hun
zóó afschuwelijk voorkwam, dat zij er van walgden, en niet konden
eten als zij er slechts aan dachten, zoodat het verscheidene we-
ken duurde eer zij weder tot zichzelven kwamen. Zooals ik zeide,
maakte dit zelfs de drie Engelschen een geruime poos handelbaar,
die al dien tijd zeer gezellig leefden en medewerkten; zij plantten,
zaaiden, oogstten, en begonnen zich aan het leven aldaar te
gewennen; maar een poos daarna gedroegen zij zich weder zóó,
dat zij niet weinig onrust verwekten.
Zij hadden, gelijk ik gezegd heb, drie gevangenen gemaakt, en
daar dit jonge, sterke mannen waren, hadden zij hen tot knechten
gemaakt, en lieten hen voor hen werken, hetgeen vrijwel ging.
Zij behandelden hen echter niet, gelijk ik mijn Vrijdag, namelijk,
dat zij hen eerst voorstelden hoe zij hun het leven gered hadden;
en hen dan onderrichtten in de eerste beginselen der wijsheiden
godsdienst, hen beschavende, en door zachte taal en goede be-
handeling aan zich verbindende; maar evenals zij hun elken dag
voedsel gaven, zoo gaven zij hun ook iederen dag werk, en hiel-
den hen daarmede genoeg bezig. Maar iets misten zij, namelijk,
dat zij hen zouden bijstaan en voor hen hun leven zouden wagen,
gelijk mijn Vrijdag, die niet minder aan mij verknocht was, dan
mijn vleesch aan mijn gebeente.
Doch om verder te gaan: daar nu allen goede vrienden waren,
(want het algemeene gevaar had hen schielijk verzoend), begon-
nen zij over hunne omstandigheden te beraadslagen. Het eerst
wat hun voor den geest kwam was, dat daar zij zagen, dat de
Wilden vooral dat gedeelte van het eiland bezochten, en er nog
meer afgelegen en verborgen plekken op waren, die voor hunne
manier van leven even geschikt waren, en zelfs blijkbaar voor-
deeliger gelegen, of zij niet liever van woning zouden veranderen,
en een andere plaats voor hunne plantage, en vooral ter bewaring
van hun vee en graan, zouden kiezen. Na lange overwegingen
besloten zij echter hunne woning niet te verplaatsen, omdat zij
den een of anderen tijd nog iets van hunnen Gouverneur
dachten te hooren, waarmede zij mij bedoelden, en als ik iemand
anders zou zenden om hen te zoeken, zou ik hem zeker dien kant
aanduiden, en als deze de plaats vernield vond, zou hij besluiten,
dat de Wilden hen vermoord hadden, of dat zij vertrokken waren,
en zoo zou hun onderstand hun niet toekomen. Zij besloten ech-
ter hun graan en vee in het dal te brengen, waarin mijn spelonk
was, waar het land voor weiland en bouwen even geschikt, en
naar het scheen in overvloed was. Bij nadere overweging maakten
zij in dit besluit echter eenige verandering; namelijk, een deel
van hunne kudde daarheen te voeren en een deel van hun graan
daar te bouwen, en zoo een gedeelte te behouden, als het andere
mocht vernield worden. Aan een daad van voorzichtigheid deden
zij ook zeer verstandig, namelijk, dat zij de drie wilden, die zij
gevangen hadden genomen, nimmer iets toevertrouwden van de
plantage of het vee, dat zij in het dal hielden, veel minder
van de spelonk, die zij in geval van nood als een veilige schuilplaats
beschouwden, en waarheen zij ook de twee vaatjes buskruit
brachten, die ik hun bij mijn vertrek toegezonden had.
Zij besloten hierom niet van woonplaats te veranderen, maar
daar ik die zorgvuldig eerst met een muur en daarna door boomen
verborgen had, en zij nu ten volle overtuigd waren, dat hunne
veiligheid er geheel van afhing, dat niemand hen ontdekte, gin-
gen zij aan het werk om die nog meer te bedekken. Terwijl ik
op een afstand van den ingang van mijn verblijf boomen had ge-
plant, of liever stekken, die thans tot boomen opgeschoten waren,
zoo gingen zij op gelijke wijze te werk en vulden het overige van
die plek aan tot aan de zijde van de kreek, waar ik mijne vlotten
aan wal bracht, ja zelfs tot in de bedding, die met hoogwater
onder liep, en lieten er geen landingplaats of eenig spoor, dat die
er geweest was. Daar, gelijk ik vroeger zeide, deze stekken van
zeer welig groeiend hout waren, en zij veel grootere en zwaardere
dan ik kozen en ze zeer dicht bijeen plaatsten, was het na drie
of vier jaren zóó dicht gegroeid, dat men op geringen afstand
niets van de plantage zien kon. De door mij geplante boomen
waren thans zoo dik, dat men ze niet met de hand omspannen
kon, en daar tusschen hadden zij jong hout geplant, zoodat het
een paalwerk was geworden, dat ondoordringbaar was, behalve
voor een leger, sterk genoeg om het geheel te doen vallen. Het
was zóó dicht, dat een hond er niet door had kunnen dringen.
Doch dit was hun niet genoeg; zij deden hetzelfde rondom den
geheelen heuvel, en lieten geen anderen uitgang open dan langs de
ladder, die tegen den heuvel geplaatst, halverwege opgehaald, —
en waarmede dan de top beklommen moest worden. Als dus de
ladder weggehaald was, kon niemand bij hen komen, die niet vlie-
gen of tooveren kon. Dit was zeer goed bedacht, en kwam hun na-
derhand zeer te pas; een bewijs voor mij, dat de Voorzienigheid de
ontwerpen der menschen bestuurt, en zoo wij oplettender naar Hare
stem luisterden, houd ik mij overtuigd, dat wij vele ongevallen zou-
den voorkomen, waaraan onze achteloosheid ons thans blootstelt.
Doch ik keer tot mijn verhaal terug:
Zij leefden vervolgens twee jaren rustig en volkomen tevreden en
zonder bezoek van Wilden. Op een ochtend hadden zij echter een
valsch alarm, dat hun grooten schrik aanjoeg; want eenige Span-
jaarden, die vroeg in den morgen uitgegaan waren, aan de west-
zijde van het eiland, waar ik nimmer ging, uit vrees van ontdekt
te worden, zagen met verbazing ongeveer twintig kano's met In-
dianen, die op het strand aanhielden. Zij haastten zich naar huis
om hunne makkers te waarschuwen, en bleven dien geheelen dag
en den volgenden in huis, en gingen alleen des nachts op verken-
ning uit. Zij kwamen ditmaal met den schrik vrij; want waar de
Wilden ook gingen, zij landden niet op het eiland.
Daarna hadden zij weder oneenigheid met de drie Engelschen.
Een dezer, een alleronrustigste kerel, werd woedend, omdat een van
de drie slaven, die zij, gelijk ik verhaald heb, bezaten, iets niet
goed deed, wat hij hem gelastte, en deze wellicht niet begreep.
Hij haalde een bijl uit zijn gordel, die hij bij zich droeg en viel
op den armen Wilde aan, niet om hem te bestraffen, maar om hem
dood te slaan. Een van de Spanjaarden, die daar in de nabijheid
was, en zag hoe hij den Wilde een onmenschelijken houw met de
bijl toebracht, die op het hoofd gemikt was, maar hem in den arm
trof, zoodat hij meende dat zijn arm afgehouwen was, liep naar hem
toe, verzocht hem den armen man niet te vermoorden, en plaatste
zich tusschen hem en den Wilde, om verdere mishandelingen te voor-
komen. De kerel, hierdoor nog woedender geworden, deed een houw
naar den Spanjaard, en zwoer, hèm zoowel als den Wilde te zul-
len doodslaan. De Spanjaard ontweek den slag, en velde den aan-
valler neder met een spade, die hij in de hand had; want hij was
op het veld aan het werk. Een andere Engelschman schoot zijn mak-
ker te hulp, en deed den Spanjaard nederstorten, en toen kwamen
weder twee Spanjaarden hunnen landgenoot te hulp, terwijl de derde
Engelschman hen aanviel. Zij hadden geen van allen geweren of
andere wapens dan hunne gereedschappen bij zich, behalve de der-
de Engelschman, die een oude roestige sabel droeg, waarmede hij
de beide Spanjaarden wondde. Dit gevecht bracht de geheele be-
volking op de been, en toen er meer hulp gekomen was namen zij
de drie Engelschen gevangen. De eerste vraag was thans wat met
hen te doen. Zij waren zoo dikwijls oproerig geweest, en zoo kwaad-
aardig, vermetel en tot leegloopen geneigd, dat zij niet wisten wat
met hen te beginnen, want het was gevaarlijk met hen om te gaan,
zij bekreunden er zich niet over hoe zij iemand aanvielen, zoodat
het niet veilig was met hen te leven.
De Spanjaard-gouverneur hield hun dit alles voor, en zeide
ronduit, dat, zoo zij zijne landslieden waren, hij hen allen zou laten
ophangen; want alle wetten en alle regeerders zijn tot de veilig-
heid der maatschappij, en zij, die voor haar gevaarlijk zijn, be-
hooren daaruit geweerd te worden; maar, daar zij Engelschen
waren en zij aan de edelmoedigheid van een Engelschman allen
hun tegenwoordig behoud en hunne bevrijding te danken hadden
wilde hij zoo zacht mogelijk jegens hen te werk gaan en hen aan het
oordeel van de twee andere Engelschen, hunne landlieden, overlaten.
Een van de twee eerlijke Engelschen stond op en zeide, dat zij
verzochten hiervan ontslagen te worden. „Want," zeide hij,,.naar
mijne overtuiging zouden wij hen tot de galg moeten verwijzen."
Hierop verhaalde hij hoe Will Atkins, een van de drie voorge-
slagen had, dat de vijf Engelschen zich vereenigen zouden, om
al de Spanjaarden in hun slaap om te brengen. Toen de Spaansche
gouverneur dit hoorde, vroeg hij aan Atkins : „Hoe, sennor Atkins,
zoudt gij ons allen willen vermoorden! Wat hebt gij daarop aan
te merken?" De verharde schurk, wel verre van het te ontkennen,
zeide, dat het de waarheid was, en voegde er met afgrijselijke
vloeken bij, dat hij het den een of anderen tijd nog doen zou.
„Maar senor Atkins," vervolgde de Spanjaard, „wat hebben wij
u gedaan, dat gij ons zoudt willen vermoorden? en wat zoudt gij
winnen door ons te vermoorden? en wat moeten wij doen om u
te beletten, dat gij ons vermoordt? Moeten wij u dooden of door
u vermoord worden? Waarom wilt gij ons noodzaken een van
beide te kiezen? vervolgde de Spanjaard zeer bedaard en glimlachend.
Senor Atkins werd echter zoo woedend, dat de Spanjaard er
nog mede spotte, dan men meende, dat zoo hij niet ongewapend
geweest, — en door drie man vastgehouden was, hij beproefd zou
hebben den Spanjaard in aller bijzijn te vermoorden. Dit buiten-
sporig gedrag noodzaakte hen ernstig na te denken wat hun te
doen stond. De twee Engelschen en de Spanjaard, die den armen
slaaf gered hadden, waren van oordeel, dat zij een van de drie,
tot een voorbeeld voor de overigen, moesten ophangen, met name
hij, die tweemaal met zijn bijl een moord had willen begaan, en
misschien er een begaan had, want de arme Wilde was in zulk
een gevaarlijken toestand, dat men niet dacht, dat hij er van zou
opkomen.
Doch de Spaansche gouverneur zeide nogmaals neen. EenEngelsch-
man had hun allen het leven gered, en nimmer zou hij er in toe-
stemmen een Engelschman het leven te benemen, al had hij de
helft van hen vermoord, ja, hij zeide, al werd hij zelf door een
Engelschman vermoord, en hij kon nog slechts eenige woorden
spreken, zouden deze zijn, dat men hem vergiffenis moest schenken.
Hierop stond hij zoo bepaald, dat er niets tegen in te brengen
viel, en gelijk een raad tot genade gewoonlijk de overhand be-
houdt als er ernstig op aangedrongen wordt, stemden zij allen er
in toe. Maar nu moest men bedenken hoe men hen zou beletten
hun voorgenomen misdadig opzet te volvoeren, want allen, ook
de gouverneur, kwamen hierin overeen, dat zij voor gevaar van
hunnen kant moesten beveiligd worden. Na eenige beraadslagingen
kwam men overeen, dat zij ontwapend zouden worden en hun
noch geweer noch sabel, kruit noch lood, nog eenig wapen toe-
gestaan zou worden, en dat zij uit het gezelschap verjaagd zouden
worden, en op zichzelven, waar en hoe zij konden, zouden leven;
maar dat geen der overigen, hetzij Spanjaarden of Engelschen,
met hen omgaan, hen toespreken, of iets met hen uitstaande zou
hebben; dat het hun verboden zou worden binnen een zekeren
afstand te komen van de plaats, waar de overigen woonden; en
dat zoo zij eenige wanorde pleegden, als rooven, branden, of iets
van de veldvruchten, gebouwen, heiningen of vee, vernielen of
dooden mochten, zij zonder genade zouden sterven, en men hen
zou doodschieten, waar men hen aantrof.
Aldus werden zij uit de maatschappij gezet, om voor zichzelven
te zorgen. Zij vertrokken norsch en met weerzin; want zij wilden
noch blijven, noch heengaan, maar daar hier geen tusschenweg
was, vertrokken zij, zeggende, dat zij een plek gingen zoeken,
waar zij op zichzelven konden wonen en werken; eenige levens-
middelen werden hun medegegeven, maar geen wapens.
Vier of vijf dagen later kwamen zij terug om eenige levens-
middelen te halen, en den gouverneur te zeggen waar zij hunne
tenten opgeslagen en een plek gronds afgestoken hadden om hutten
te bouwen en eene plantage aan te leggen. Het was inderdaad een
zeer geschikte plek, aan het N. O. einde van het eiland, onge-
veer op de plek, waar ik gelukkig belandde op mijn eerste reis,
toen ik naar zee gedreven was, in mijn dwaze onderneming om
het eiland rond te varen. Hier bouwden zij twee knappe hutten,
in den trant van mijn eerste woning, tegen de helling van een
heuvel, waar aan drie kanten reeds eenige boomen stonden, zoo-
dat de plek, door er eenige bij te planten, spoedig, zonder scherp
nazoeken, niet meer te vinden zou zijn. Zij verzochten om eenige
gedroogde geitenvellen om op te slapen en zich mede te dekken,
die hun gegeven werden, en nadat zij beloofd hadden geen kwaad
te doen aan de overigen of hunne plantages, gaf men hun bijlen
en ander gereedschap, zooveel men missen kon, eenige erwten,
graan en rijst om te zaaien, en kortom alles wat zij noodig hadden,
behalve wapens en kruit en lood.
Aldus afgescheiden leefden zij ongeveer zes maanden, en hadden
hun eerste oogst binnengehaald, ofschoon die weinig was, daar
zij slechts een klein stuk gronds bebouwd hadden. Zij hadden ook,
daar zij de geheele plantage eerst moeten aanleggen, volop werk,
en toen zij planken en potten en dergelijke zouden maken, konden
zij het in het geheel niet klaren, en toen het regenseizoen kwam,
liep al hun graan gevaar van te verrotten, omdat zij geen kelder
hadden, om het droog te houden. Dit maakte hen wat ge-
dweeër; dus kwamen zij de Spanjaarden smeeken hen te helpen,
hetgeen dezen gewillig deden, en in vier dagen voor hen een groote
spelonk delfden, in de zijde van de heuvel, groot genoeg om hun
koren en andere goederen te bewaren. Het was echter slechts een
gebrekkige bergplaats, vergeleken* bij mijn kelder, vooral zooals
die nu was; want de Spanjaarden hadden dien veel vergroot en er
verscheidene nieuwe vertrekken bij gemaakt.
Ongeveer drie vierendeels jaars hierna, haalden de drie schel-
men zich weder iets anders in het hoofd, dat met de vroegere
schurkerij, door hen begaan, hun onheil genoeg berokkende, en
bijna den geheelen ondergang der kolonie bewerkt had. Onze
drie knapen begon het werkzame leven, dat zij, zonder hoop op
verbetering in hunne omstandigheden, leidden, naar het schijnt,
te vervelen; en zij vatten het plan op om een reis te maken
naar het vasteland, vanwaar de Wilden kwamen, om te zien of
zij daar onder de inboorlingen niet eenige gevangenen konden
maken en naar huis brengen, ten einde dezen het zwaarste werk
voor hen te laten verrichten.
Dit ontwerp was niet zoo kwaad overlegd, maar deze kerels
deden niets, zonder daarbij kwaad te bedoelen; als ik mijn ge-
voelen zeggen mag, schenen zij onder 's Hemels vloek te liggen.
Het was gewis een blijkbare straf voor hunne moordzucht en
muiterij, die hen in hun toestand bracht, en daar zij niet de
minste wroeging betoonden, maar er nieuwe snoodheden bijvoeg-
den, zoo als het kwetsen van een armen slaaf, omdat hij niet
begreep, of misschien niet verstond wat hem gelast werd, en wel
zóódanig, dat hij al zijn leven verminkt bleef, en dat in een
plaats, waar geen geneeskundige hulp te vinden was; en wat nog
het ergste was, het moorddadig opzet, of beter gezegd, de voor-
genomen moord, zoowel als hun openlijk erkend voornemen,
om al de Spanjaarden in koelen bloede te vermoorden als zij in
slaap waren.
HOOFDSTUK XXXV.
De muitzieke Engelschen van het eiland verwijderd.
— Terugkomst met verscheidene gevangen-genomen
Wilden. — Zij trouwen. — Komst van Wilden.
De drie kerels kwamen op een morgen naar de Spanjaarden,
en verzochten zeer gedwee hen eens te mogen spreken. De Span-
jaarden waren bereid te hooren wat zij te zeggen hadden, het-
geen hierop neerkwam: Langer zoo te leven, verveelde hen. Zij
waren niet vlug genoeg om te maken wat zij noodig hadden, en
zagen wel in, dat zij zonder hulp van gebrek zouden omkomen,
maar zoo de Spanjaarden hun een van de kano's wilden geven,
waarmede zij op het eiland gekomen waren, en genoegzame wa-
pens en kruit en lood, om zich te verdedigen, zouden zij naar
het vasteland oversteken en hun fortuin zoeken, en hen zoo van
den last bevrijden, hun van meer voorraad te voorzien.
De Spanjaarden waren wel blijde, dat zij van hen ontslagen
zouden raken, maar stelden hun toch eerlijk voor, hoe zij zeker
hun verderf in den mond liepen, en zeiden, dat zij daar zooveel
ongemakken hadden moeten verduren, dat zij hen konden voor-
spellen te verhongeren of vermoord te zullen worden, en verzoch-
ten hen hierover na te denken.
Zij antwoordden vrij norsch, dat zij zeker verhongeren zouden
als zij op het eiland bleven, want zij konden niet werken en
wilden niet werken; dus mocht het even zoo goed elders gebeu-
ren; werden zij vermoord, dan was het met hen gedaan; vrou-
wen noch kinderen zouden hen beweenen; kortom, zij drongen
er sterk op aan, en verklaarden, dat zij vertrekken zouden, hetzij
men hun wapens wilde geven of niet. De Spanjaarden zeiden
daarop zeer goedhartig, dat als zij volstrekt gaan wilden, zij niet
naakt en bloot en zonder verdedigingsmiddelen behoefden te gaan,
en hoewel zij slecht hunne vuurwapens konden missen, daar zij
zelfs voor zich niet genoeg hadden, zouden zij hun twee gewe-
ren, een pistool, een sabel en drie bijlen medegeven, waaraan zij
volgens hun oordeel genoeg hadden.
Zij namen dit aanbod aan, en nadat men hen voor een maand
van brood voorzien had, en van zooveel geitenvleesch als zij
konden eten zoolang het goed bleef, een groote mand vol razij-
nen, een jonge geit om te slachten en een grooten pot met zoet
water, ondernamen zij moedig in hunne kano de reis over zee,
waar die ten minste veertig (Eng.) mijlen breed was. De boot
was zeker groot en had zeer goed vijftien of twintig man kunnen
bevatten, en dus zwaar genoeg voor hen om te besturen; maar
daar de wind en het getij hun gunstig was, ging het zeer goed.
Zij hadden van een langen staak een mast gemaakt en een zeil
van vier groote gedroogde geitenvellen, dat hen snel genoeg deed
vooruitgaan. De Spanjaarden riepen hun achterna: Buen viago,
en niemand dacht, dat hij hen ooit weder zou zien.
Dikwijls zeiden de Spanjaarden tegen elkander en de twee
achtergebleven eerlijke Engelschen : hoe rustig en genoegelij kleven
wij thans, nu die drie onruststokers weg zijn." Dat zij ooit weder
zouden komen, daaraan dachten zij het minst, doch twintig da
gen na hun vertrek zag een der Engelschen, die op het veld ar-
beidde, in de verte drie vreemde gestalten naar zich toekomen,
waarvan twee geweren op den schouder hadden. Weg liep de
Engelschman alsof hij dol was, en kwam geheel ontzet bij den
Spaanschen gouverneur, zeggende, dat zij verloren waren, want er
waren vreemdelingen op het eiland, hij wist niet wie. Na eenig
nadenken zeide de Spanjaard: „Wat denkt gij, daar gij niet weet
wie. Het zijn toch zeker Wilden?" — „Neen, neen," zei de an-
der, „zij hebben kleederen en wapens." — „Welnu", zei de Span-
jaard, „waarvoor vreest gij dan? Zijn het geen Wilden, dan zijn
het vrienden, want er is geen natie op de wereld die ons anders
dan goed zou doen.
Terwijl zij spraken, kwamen de drie Engelschen nader, en het
bosch voor de woning intredende, riepen zij hun toe. Zij herkenden
de stemmen en alle verwondering van dien aard hield dus op.
Maar nu waren zij over iets anders verwonderd; namelijk hoe
het kwam, dat men hen terugzag. Weldra waren zij aangekomen,
en op de vraag, waar zij geweest waren, en wat zij uitgericht
hadden, verhaalden zij in korte woorden hunne geheele reis, name-
lijk, hoe zij in minder dan twee dagen het land ontdekt hadden,
doch bij hun nadering het volk op de been en gereed vindende
hen met boog en pijl te bevechten, durfden zij niet aan wal gaan,
maar zeilden zes of zeven uren noordwaarts, tot zij aan een groote
opening kwamen, waaraan zij bespeurden, dat het land, dat zij van
ons eiland gezien hadden, niet het vasteland, — maar óók een
eiland was. In de opening gekomen, zagen zij een ander eiland
rechts van hen, in het noorden, en nog verscheidene in het westen.
Besloten hebbende ergens te landen, hielden zij op een der weste-
lijke eilanden aan, en stapten moedig aan wal. Zij vonden het volk
vriendschappelijk; men gaf hun verscheidene wortelen en gedroog-
de visch, en ontving hen zeer welwillend, zoo wel mannen als
vrouwen voorzagen hen van levensmiddelen, en brachten die een
groot eind weegs ver, op het hoofd. Zij bleven daar vier dagen,
en vroegen door teekens, zoo goed zij konden, wat slag van volk
elders op de eilanden woonde. Men gaf hun te kennen, dat overal
woest en kwaad volk woonde dat menscheneters waren; zij echter
aten nimmer menschenvleesch, behalve van in den oorlog gemaakte
gevangenen dan hielden zij van dezen een groot gastmaal. De
Engelschen vroegen wanneer zij zulk een feestmaal zouden houden,
en zij antwoordden, twee manen later, door op de maan te wijzen
en dan twee vingers op te steken; en dat hun groote koning
thans twee honderd gevangenen gemaakt had, en dat zij die vet-
maakten voor het volgende feest. De Engelschen schenen zeer
verlangend om deze gevangenen te zien maar de Wilden begrepen
hunne meening verkeerd, en dachten, dat zij eenige van hen ver-
langden om zelf op te eten. Zij wezen dus eerst naar de onder-
gaande, en dan naar de opgaande zon om te beduiden, dat zij den
volgenden morgen met zonsopgang hun eenige zouden brengen;
en den volgenden morgen kwamen zij met vijf vrouwen en elf
mannen aan, en gaven die aan de Engelschen op reis mede te
nemen, even als wij in een zeehaven ossen en koeien zouden bren-
gen om het schip te proviandeeren.
Hoe ruw en woest de Engelschen ook waren, maakte dit ge-
zicht toch diepen indruk op hen, en zij wisten niet wat zij zou-
den doen; de gevangenen te weigeren, ware de grofste beleediging
geweest, die zij den wilden hadden kunnen aandoen, en wat zij
er mede beginnen zouden wisten zij niet. Zij besloten echter, na
eenig beraad, hen aan te nemen, en gaven wederkeerig aan de
Wilden, die hen gebracht hadden, een hunner bijlen, een ouden
sleutel, een mes en zes of zeven kogels, welke laatste hen bijzon-
der schenen te bevallen, ofschoon zij er niets mede konden doen.
Daarop werden de arme gevangenen gebonden en door de Wil-
den in de boot gebracht.
De Engelschen waren verplicht zoo spoedig mogelijk te vertrek-
ken, anders zouden de gevers van dit geschenk zeker verwacht
hebben, dat zij er den volgenden morgen een paar van geslacht
en misschien de gevers ten maaltijd er op genoodigd hadden. Zij
namen dus afscheid met alle vriendschapsbetuigingen, die moge-
lijk waren tusschen menschen, waarvan de een geen woord ver-
stond wat de ander zeide, staken van wal en kwamen terug naar
het eerste eiland, waar zij aan wal stapten en acht der gevan-
genen in vrijheid stelden, daar zij er te veel hadden. Onderweg
trachtten zij met hunne gevangenen te spreken, maar zij konden
hun niets aan het verstand brengen; wat zij ook zeiden, of deden
of gaven, uit alles begrepen zij, dat hun oogmerk was, hen te
vermoorden. Eerst maakten zij hen los, maar zij gilden hierbij
verschrikkelijk, vooral de vrouwen, alsof zij het mes reeds in hun
keel gevoelden, want zij besloten dadelijk, dat hunne handen al-
leen losgesneden werden, om hen ter dood te brengen. Gaven zij
hun iets te eten, het was even zoo; dat begrepen zij, was uit vrees
dat zij vermageren zouden en niet vet genoeg worden om geslacht
te worden. Zagen zij een hunner slechts aan, zij begrepen dade-
lijk, dat het was om te zien of hij de vetste of beste was om te
slachten, ja, nadat zij hen overgevoerd hadden, en goed behan-
delden, verwachtten zij nog elk oogenblik, dat zij tot voedsel
voor hun nieuwen meester moesten strekken.
Nadat de drie zwervers dit verhaal hunner lotgevallen gedaan
hadden, vroegen de Spanjaarden, waar de Wilden waren, die zij
medegebracht hadden, en vernemende, dat zij die aan wal en in
een hunner hutten gebracht hadden, en eenige levensmiddelen
voor hen kwamen vragen, begaven de Spanjaarden en Engel-
schen, dat wil zeggen de geheele kolonie, zich derwaarts om hen
te zien, en Vrijdag's vader ging mede. In de hut gekomen, von-
den zij hen allen gebonden zitten; want toen zij hen aan wal ge-
bracht hadden, hadden zij hen gebonden, opdat zij niet met de
boot zouden ontsnappen; dus zaten zij daar, allen geheel naakt.
Eerstens drie mannen, kloeke, welgebouwde kerels, van dertig
of vijfendertig jaar oud, en vijf vrouwen, waarvan twee tusschen
de dertig en veertig, en twee vier of vijfentwintig jaar oud kon-
den zijn; de vijfde was een slank welgemaakt meisje van zestien
of zeventien jaar. De vrouwen zagen er in vorm en trekken niet
kwaad uit, buiten hare bruine kleur, en twee van haar zouden,
als zij blank geweest waren, zelfs in Engeland voor schoonheden
zijn doorgegaan, daar zij een zeer bevallig gelaat en zedig voor-
komen hadden, vooral toen zij later gekleed en opgeschikt waren,
gelijk zij het noemden, ofschoon haar opschik waarlijk weinig
beteekende.
Dit gezicht was eenigszins stuitend voor de Spanjaarden, die,
om hun recht te doen wedervaren, mannen van het braafste
gedrag, en van het bezadigste gemoed, en in het bezit van de
volmaaktste opgeruimdheid waren, die ik ooit ontmoet heb, en
vooral waren zij allerzedigst van aard, gelijk blijken zal. Het was
voor hen een stuitend gezicht, zeg ik, drie mannen en vijf vrou-
wen, geheel naakt, gebonden, en in den jammerlijksten toestand,
waarin een menschelijk wezen vervallen kan, te zien, namelijk
van elk oogenblik te verwachten als gemeste kalveren naar buiten
gesleept, den hals afgesneden en opgegeten te worden. Zij zeiden
dus tot den ouden Indiaan, Vrijdag's vader, dat hij naar binnen
zou gaan, en eerst zien, of hij een hunner kende, en vervolgens
of hij hun verstaan kon. Zoodra de oude man inkwam, beschouwde
hij hen een voor een, maar kende hen niet, ook kon hij zich
door woorden, noch door teekens aan hen doen verstaan, behalve
aan eene vrouw. Dit was echter voldoende, om hen te berichten,
dat de lieden, in wier handen zij gevallen waren, Europeanen
waren; dat deze het eten van menschenvleesch verfoeiden, en zij
er op rekenen konden, niet gedood te zullen worden. Zoodra zij
hiervan verzekerd waren, legden zij zooveel vreugde aan den
dag, en op zulke vreemde en zonderlinge wijze, dat het niet te
beschrijven was, want zij waren, naar het schijnt, van verschil-
lende stammen.
Daarop werd de vrouw, die tot tolk diende, gelast hen te vra-
gen, of zij als dienstboden wilden werken voor de lieden, die hen
medegebracht hadden om hun het leven te redden. Allen begon-
nen te dansen van blijdschap, en daarop nam de een dit, de ander
dat op, wat voor de hand lag, en droeg het op de schouders,
om te kennen te geven, dat zij gaarne wilden werken.
De gouverneur, die begreep, dat het verblijf van vrouwen onder
hen, somwijlen tot onaangenaamheden , en misschien tot twist
en bloedvergieten aanleiding zou kunnen geven, vroeg aan de drie
mannen, wat zij met deze vrouwen voor hadden, en hoe zij haar
wilden beschouwen, als dienstboden of als huisvrouwen? „Als
beiden", antwoordde een der Engelschen dadelijk. De gouverneur
antwoordde: „Daarin wil ik u niet tegengaan; gij zijt de meester
daarmee te handelen zooals gij wilt; maar ik acht het billijk
om twist en tweedracht tusschen u te vermijden, en ik verlang
het alleen om die reden, dat zoo iemand uwer een dezer vrou-
wen tot zijn huisvrouw neemt, hij er slechts ééne zal nemen,
en dat, ofschoon wij u niet in den echt kunnen verbinden, zij
echter als uwe wettige vrouw beschouwd wordt, zoo lang gij op
dit eiland blijft althans". Allen achtten dit zoo billijk, dat zij er
zonder aarzelen in toestemden.
Daarop vroegen de Engelschen of de Spanjaarden óók eenige
wilden nemen: doch allen zeiden neen. Sommigen zeiden, dat zij
in Spanje vrouwen hadden, anderen, dat zij geen Heidin tot
vrouw begeerden, en allen verklaarden, dat zij er niets mede
wilden uitstaan hebben; waarlijk, een voorbeeld van deugd, zoo-
als ik op al mijn reizen niet meer ontmoet heb. Aan den ande-
ren kant nam ieder der vijf Engelschen een vrouw, en zoo be-
gonnen zij een nieuwe levenswijze; want de Spanjaarden en
Vrijdag's vader bleven mijn oud verblijf bewonen, dat zij van
binnen aanmerkelijk vergroot hadden; de drie slaven, die zij in
het gevecht der Wilden hadden gevangen genomen, woonden bij
hen; en zij verzorgden bijna, de geheele kolonie, daar zij de
overigen met levensmiddelen en bijstand, waar dit noodig was,
ondersteunden.
Maar het zonderlingste was, hoe vijf zulke onrustige en onhan-
delbare kerels het schikten omtrent de vrouwen, en dat twee van
hen niet dezelfde vrouw verkozen, vooral daar twee of drie van
haar ontegenzeggelijk veel fraaier dan de andere waren. Doch
zij namen een goed middel te baat, om daaromtrent allen twist te
voorkomen; want zij plaatsten de vijf vrouwen in eene hut, en
gingen allen in een andere hut, en toen lootten zij wie het eerst
kiezen zou. Degeen, wien dit te beurt viel, ging alleen naar de
hut, waar de arme schepsels waren, en koos daar eene uit. Het
was echter opmerkelijk, dat hij, die het eerst kiezen mocht, de-
geen nam, die men voor de leelijksteen oudste van de vijf hield,
hetgeen de anderen niet weinig vermaakte, en zelfs de Span-
jaarden schateren deed van lachen. Maar de man had beter dan
zij bedacht, dat vlijt en werkzaamheid hen het meest baatten,
en zij was, wat betreft, de beste vrouw van allen.
Toen de arme vrouwen zagen, dat zij zoo op een rij gesteld,
en een voor een uit de hut gehaald werden, nam de angst bij
haar weder de overhand, en zij geloofden met zekerheid, dat zij
thans geslacht zouden worden. Toen dus de Engelsche matroos
inkwam en een van haar medenam, begonnen allen jammerlijk
te krijten, en namen van haar een zóó droevig afscheid, dat de
hardvochtigste mensch er door had moeten getroffen worden;
ook konden de Engelschen haar niet beduiden, dat zij niet
vermoord zouden worden, vóór zij Vrijdag's vader in de hut
hadden gezonden, die haar te kennen gaf, dat de vijf lieden, die
haar een voor een uit de hut gehaald hadden, haar tot vrouw
namen. Toen dit afgeloopen en de angst der vrouwen wat be-
daard was, gingen hare mannen aan het werk en de Spanjaarden
KOBINSON CRUSOB. 15
kwamen om hen te helpen en binnen weinige uren hadden zij
voor ieder een nieuwe hut of tent opgeslagen om afzonderlijk
te bewonen, want die, welke zij hadden, waren reeds vol met
hunne gereedschappen, huisraad en levensmiddelen. De drie slechte
Engelschen hadden zich het verst af, en de twee goede dichter
bij, doch beiden aan de noordzijde des eilands nedergezet, zoodat
zij als te voren gescheiden waren. Aldus was mijn eiland op drie
plaatsen bevolkt en kon men zeggen, dat er drie dorpen op
ontstaan waren.
Nu verdient het wel hier vermeld te worden, dat, zooals dik-
wijls in de wereld gebeurt, de twee brave lieden de kwaadste
vrouwen hadden, en dat de drie schurken, die nauwelijks een
strop waard waren, die alleen geboren schenen om zichzelven en
anderen kwaad te doen, drie knappe, vlijtige, zorgvuldige, schran-
dere vrouwen hadden; niet dat de twee andere boosaardig van
karakter waren, want alle vijf waren zeer onderdanige, zachtaar-
dige schepsels, veeleer slavinnen dan huisvrouwen; maar zij
waren niet even schrander, vlug van begrip of even zindelijk en net.
Nog moet ik aanmerken tot eer der werkzaamheid, en schande
van een traag, achteloos en onverschillig karakter, dat toen ik
op het eiland kwam en de verschillende bouwingen en verbeterin-
gen der onderscheidene kleine kolonies naging, de twee Engelschen
de andere drie zóó ver vooruit waren, dat het niet bij elkander
te vergelijken was. Zij hadden wel beiden even veel grond voor
koren ontgind als zij noodig hadden, want mijns inziens schreef
de natuur voor, niet meer graan te verbouwen dan zij noodiy
hadden, maar het onderscheid in de behandeling van het land, de
omheiningen, kortom in alles viel bij den eersten oogopslag ieder in
het oog.
De twee Engelschen hadden om hunne hutten een ontelbare
menigte jonge boompjes gezet, zoodat men, daar komende, niets
dan een bosch zag, en ofschoon hunne plantage tweemaal vernield
was, eens door hunne landslieden en eens door de Wilden, gelijk
wij later zullen hooren, was alles weder in een bloeienden toestand;
zij hadden wijngaarden geplant en geleid, ofschoon zij die nimmer
te voren gezien hadden, en hunne druiven waren uitstekend. Zij
hadden ook in het dichtste van het bosch een schuilplaats gemaakt,
en ofschoon daar geen natuurlijke spelonk was, hadden zij er met
ontzettenden arbeid eene gemaakt, waar, toen het eiland in onrust
was, hunne vrouwen een veilige schuilplaats vonden; zij hadden
door ontelbare stekken en takken te planten van een hout, dat,
gelijk ik zeide, zoo welig groeide, een ondoordringbaar bosch ge-
maakt, behalve op een plaats, waar zij aan de buitenzijde konden
overklimmen, en dan een hun bekend pad moesten volgen.
De drie schurken, zooals ik hen te recht noemde, ofschoon zij
thans veel bechaafder waren door hunne nieuwe huishouding, ver-
geleken bij vroeger, en niet meer zoo twistziek, omdat zij er niet
zoo veel gelegenheid toe hadden ; bleven toch altijd een eigenschap
van een bedorven karakter behouden, namelijk hunne luiheid. Het
is waar, zij bouwden graan en maakten heiningen, maar nimmer
werden Salomo's woorden meer bevestigd dan bij hen: „ik ging
den akker des luiaards voorbij en hij was vol doornen," want toen
de Spanjaarden naar hun graan kwamen zien, was het op verschei-
dene plaatsen door het onkruid verstikt, er waren verscheidene
gaten in de heining, waar de wilde geiten doorgedrongen en het
graan afgebeten hadden. Hier en daar waren wel eenige dorre
takken gestoken om hen buiten te houden, maar dit was de put
dempen toen het kalf verdronken was. Op de plantage der anderen
daarentegen scheen alles gezegend en voorspoedig te zijn; er was
geen onkruid onder hun graan, geen gat in hunne heining, en ook
zij bevestigden het woord van den wijzen Koning: „dat de hand
des vlijtigen rijk maakt." Want alles stond welig te groeien, zij had-
den overvloed binnen en buiten 's huis, meer tam vee en meer gereed-
schappen dan de anderen, en toch meer genoegen en uitspanningen.
Wel waren de vrouwen der drie Engelschen binnen 's huis zeer
handig en net, en na van een der Engelschen, die koksmaat was
geweest, op de Engelsche wijze te hebben leeren koken, maakten
zij zeer goed het eten voor hunne mannen gereed, hetgeen den beiden
anderen niet aan het verstand gebracht kon worden, doch hier
deed de gewezen koksmaat het zelf. De drie Engelschen echter
zwierven rond om schildpadeieren te zoeken, vogels te vangen, en
te visschen; kortom, zij deden alles behalve werken, en het ging
hun dan ook daarnaar. De vlijtigen leefden genoegelijk en in over-
vloed, en de tragen bekrompen en in armoede, gelijk het over het
algemeen, geloof ik, in de geheele wereld gaat.
Maar thans kom ik tot een gebeurtenis, geheel verschillend
van hetgeen hen of mij ooit gebeurd was, en de oorzaak hier-
van was als volgt:
Op een vroegen morgen kwamen vijf of zes kano's met Wil-
den aan land, ongetwijfeld met het oude oogmerk om hunne
gevangenen te verslinden. Doch de Spanjaarden waren thans met
zulk een gebeurtenis zóó gemeenzaam geworden, dat zij er zich
niet zoo om bekommerden als ik; maar daar de ervaring hun
geleerd had, dat het alleen hun zaak was verborgen te blijven,
en dat de Wilden, zoo zij slechts niets van hen bespeurden,
stilletjes zouden vertrekken na hun oogmerk volvoerd te hebben,
ik zeg, dit wetende, gaven zij slechts kennis hiervan aan al de
bewoners, zich binnen 's huis te houden, en plaatsten alleen een
verspieder om hun te berichten dat de booten weder in zee
staken. Dit was ongetwijfeld zeer verstandig; maar een onvoor-
zien toeval verijdelde al hunne maatregelen, en maakten den
Wilden bekend, dat er bewoners op het eiland waren, wat bijna
de geheele kolonie ten ondergang bracht. Nadat de kano's met
de Wilden vertrokken waren, kwamen de Spanjaarden weder
buiten, en de nieuwsgierigheid dreef sommigen aan naar de plaats
te gaan, die zij verlaten hadden. Hier vonden zij, tot hunne
groote verrassing, drie achtergebleven Wilden, die gerust op den
grond lagen te slapen.
De Spanjaarden keken vreemd op en wisten niet wat zij doen
moesten. De gouverneur was bij hen en men vroeg zijn gevoe-
len, maar hij zeide het niet te weten, want slaven hadden zij
genoeg, en om hen van kant te maken, daar had niemand lust
toe. Hij verhaalde mij naderhand, dat hij er niet aan had kun-
nen denken om onschuldig bloed te vergieten, want zij hadden
nog hunzelven, noch hun eigendom eenig leed gedaan, en zij
hadden dus geen recht hen van het leven te berooven.
Ter eere van deze Spanjaarden moet ik hier aanmerken, dat
hoe verschrikkelijk ook de verhalen der Spaansche gruwelen in
Mexico en Peru zijn mogen, ik nimmer zeventien menschen bij
eenige natie ontmoet heb, die zoo zedig, matig, deugdzaam, op-
geruimd en hoffelijk waren als deze Spanjaarden; in hun geheele
karakter lag geen zweem van wreedheid, of barbaarschheid, of
woeste hartstochten, en toch waren het allen mannen van groo-
ten moed en dapperheid. Hunne gematigdheid was gebleken in
het verduren van de schandelijke bejegingen der Engelschen, en
hunne rechtvaardigheid en menschelijkheid bleek in het hier ver-
melde geval met de Wilden. Na eenig beraad besloten zij zich
nog een poos verborgen te houden, tot zoo mogelijk deze drie
lieden heengingen; maar toen herinnerden zij zich, dat zij geen
vaartuig hadden, en zoo zij het eiland rondzwierven, zij
zeker ontdekken zouden, dat het bewoond was. Derhalve keer-
den zij terug, waar de drie mannen lagen te slapen, en besloten
hen te wekken en gevangen te nemen, gelijk zij deden. De Wilden
waren uiterst bevreesd, toen zij aangegrepen en gebonden werden,
dat zij geslacht en opgegeten zouden worden; want het schijnt
dat deze lieden denken, dat men overal, evenals zij, menschen-
vleesch eet; doch zij werden hieromtrent spoedig gerustgesteld
en weggevoerd.
Het was zeer gelukkig, dat zij hen niet naar het kasteel, ik
bedoel, naar mijne oude woning tegen den heuvel, brachten,
maar naar mijn landhuis, waar de meeste veldarbeid, als geiten
hoeden, korenbouw, enz., te verrichten viel, en naderhand
voerden zij hen naar de woning der twee Engelschen. Hier wer-
den zij aan het werk gezet, ofschoon men weinig voor hen te
doen had, en hetzij door achteloos toezicht over hen, óf dat men
meende, dat zij hen niet konden ontvluchten, althans een hun-
ner liep weg, en in het bosch gerakende, hoorde men nimmer
meer van hem. Men begreep echter met reden, dat het hem kort
daarop gelukte naar zijn land terug te keeren, met eenige Wil-
den, die drie of vier weken later met hunne kano's aan den wal
kwamen, om hun gewone feest te vieren, en binnen twee dagen
vertrokken. Dit denkbeeld bekommerde hen niet weinig, want
zij begrepen niet zonder reden, dat zoo deze man weder behouden
bij zijne landgenooten kwam, hij hun zeker verhalen zou, dat er
lieden op het eiland waren, en tevens hoe weinig in getal en zwak
zij waren; want, gelijk ik zeide, men had deze Wilden, en dit was
zeer gelukkig, nimmer gezegd, hoe velen er op het eiland waren
of waar zij woonden, ook had hij nimmer een geweer zien af-
schieten; veel minder had hij een hunner schuilplaatsen leeren
kennen, zooals de grot in het dal of de nieuwe spelonk, die de
twee Engelschen gemaakt hadden.
Het eerste blijk, dat deze man zijn volk van hen kennis had
gegeven, was, dat ongeveer twee maanden daarna, zes kano's
ieder met zeven, acht tot tien Wilden erin, langs de noordzijde
van het eiland kwamen roeien, waar zij vroeger nimmer kwamen,
en een uur na zonsopgang op een geschikte landingplaats aan
wal stapten, een kwartier van de woning der twee Engelschen,
waar de vluchteling geweest was. De Spaansche gouverneur zeide,
dat zoo zij allen daar op de plek waren geweest, hat gevaar zoo
groot niet geweest zou zijn, want dan, zeide hij, zou geen enkele
Wilde hun ontkomen zijn. Maar nu was de kans al te ongelijk;
twee man tegen vijftig.. Gelukkig hadden de beide mannen hen
ontdekt, toen zij nog een mijl ver in zee waren, dus ongeveer
een uur vóór zij landden, en daar zij een kwartier van hunne wo-
ningen aan land stapten, duurde het nog eenigen tijd vóór zij bij
hen waren. Daar zij nu veel reden hadden zich verraden te ach-
ten, was het eerst wat zij deden, de twee achtergebleven slaven
te binden, en hen door twee van de drie mannen, die zij met
hunne vrouwen medegebracht hadden, en die hen, naar het schijnt
zeer getrouw waren), naar hunne schuilplaats in het bosch te
doen brengen, waarvan ik gesproken heb, met al wat zij verder
konden medevoeren, en daar lieten zij de twee slaven, aan handen
en voeten gebonden, vooreerst liggen.
Daarop ziende, dat de Wilden allen geland waren en recht naar
hun kant toekwamen, openden zij de heiningen, waarin de
melkgeiten gehouden werden, dreven haar allen naar buiten, en
lieten ze los het bosch inloopen, om de Wilden in den waan te
brengen, dat het wilde geiten waren; maar de Indiaan, die bij
hen was, was te sluw en had hen, naar het schijnt, van alles
onderricht, want zij gingen recht op hun verblijf aan. Nadat zij
de twee arme, verschrikte Engelschen met hunne vrouwen en goede-
ren in veiligheid gebracht hadden, zonden zij den anderen slaaf van
de drie, die met de vrouwen gekomen was, en die toevallig bij
hen was, ijlingsjiaar de Spanjaarden, om hen hiervan te verwitti-
gen en te hulp te roepen, daarop namen zij hunne geweren en kruit
en lood mede, en trokken teiug naar de plaats, waar hunne vrouwen
waren, doch bleven op eenigen afstand, om zoo mogelijk de Wilden
te blijven gadeslaan.
Zij waren niet ver gegaan of zij konden van een hoogen grond
het legertje van hun vijand recht op hunne woningen zien af-
gaan, en een oogenblik later deze en al hun huisraad in
lichtelaaie vlam staan, tot hunne bittere smart en spijt, want
zij leden een groot en voor eenigen tijd onherstelbaar verlies. Zij
bleven een poos standhouden, tot zij de Wilden als verscheuren-
de dieren zagen rondzwerven, alles vernielende en nazoekende om
buit te maken, en vooral naar menschen zoekende, waarvan zij,
gelijk thans duidelijk bleek, kennisdroegen. Dit ziende, achtten
de twee Engelschen zich niet langer veilig waar zij stonden, daar
waarschijnlijk sommige Wilden, en misschien een te groote over-
macht, hun kant heen zouden komen. Dus trokken zij een half
kwartier verder terug, hopende, dat hoe verder zij gingen, hoe
meer zij zich verspreiden zouden.
HOOFDSTUK XXXVI.
Verscheidene Wilden gedood: de overigen verlaten
het eiland. — Later komt een hunner vloten. —
Een algemeen gevecht. — De Wilden worden
overwonnen, en de rust is hersteld.
Zij hielden stand aan het begin van een zeer dicht begroeid
deel van het bosch, waar een oude, zeer groote en holle
boomstam stond, en in dezen boom gingen zij staan en besloten
af te wachten wat er verder gebeuren zou.
Niet lang daarna kwamen twee Wilden recht op hen af, alsof
zij wisten, dat zij daar stonden en hen kwamen aanvallen, en dicht
achter hen zagen zij er nog drie aankomen, en nog vijf opeeni-
gen afstand, die allen denzelfden weg hielden; terwijl er in de verte
nog zeven of acht rondzwierven, want zij liepen overal als jagers,
die het wild opzoeken. De arme kerels wisten nu zelf niet öf zij
standhouden of de vlucht zouden nemen. Na een oogenblik be-
raad begrepen zij, dat als de Wilden de landstreek zoo afliepen,
vóór er bijstand kwam opdagen, zij misschien hunne schuilplaats
in het bosch zouden ontdekken, en dan was alles verloren; dus
besloten zij stand te houden, en als er voor hen te veel kwamen,
boven in den boom te klimmen, waaruit zij zich, zoo zij niet door
vuur aangevallen werden, dachten te verdedigen, zoo lang hun
kruit en lood zou strekken, al vielen ook al de Wilden, die geland
waren, (wier aantal omstreeks vijftig bedroeg), hen aan. Daarna
beraadslaagden zij, of zij op de twee voorsten wilden schieten, of
de drie volgenden afwachten, en op deze vuren; waardoor de twee
voorsten en de vijf laatsten gescheiden zouden zijn. Eindelijk be-
sloten zij de twee voorsten te laten gaan, ten ware dezen hen in
den boom ontdekten of aanvielen. Zij deden dit echter niet, maar
gingen een weinig ter zijde naar een ander gedeelte van het bosch,
doch de drie en de vijf achter hen kwamen recht op den boom
aan, als wisten zij, dat de Engelschen daar waren.
Toen deze hen zoo recht op hen zagen afkomen, besloten zij,
daar zij achter elkander liepen, dat slechts een te gelijk zou schie-
ten, en misschien kon het eerste schot hen alle drie treffen. Daar-
om deed de een vier of vijf kogels op zijn geweer, en daar hij
uit een gat in den boom een goed mikpunt had, legde hij aan
zonder gezien te worden, wachtende tot zij omtrent dertig schre-
den van hem af waren, zoodat hij niet missen kon. Terwijl de
Wilden naderden, zagen zij duidelijk, dat een van de drie de Wilde
was, die van hen was weggeloopen. Beiden herkenden hem duide-
lijk, en besloten, dat hij zoo mogelijk, niet zou ontsnappen, al zou-
den zij beide vuren, dus hield de ander zijn geweer gereed, om,
zoo hij niet bij het eerste schot viel, hem óók een kogel toe te
zenden. Maar de eerste was een te goed schutter, om hem te mis-
sen, en daar de Wilden dicht achter elkander gingen, trof hij
twee van hen. De eerste ontving een kogel in het hoofd en was
dadelijk dood; de tweede, die de weggeloopen Wilde was, stortte
met een kogel in den buik neder, doch was niet dood, en de derde
had een schampschot in den schouder, misschien van dezelfden
kogel, die den ander door het lijf was gegaan, en daar hij, hoewel
licht gewond, allerhevigst verschrikt was, viel hij akelig schreeu-
wend en gillend op den grond.
De vijf achtersten, meer verschrikt van het schot, dan gevaar
ziende, stonden eerst stil; want het schot weergalmde in het bosch
en de echo's herhaalden het, en de vogels vlogen met een ge-
weldig gekrijsch van alle kanten op, even als toen ik het
eerste schot deed, dat misschien daar ooit, zoolang het eiland ge-
weest was, gevallen was, Toen echter alles weder stil werd gingen
zij, niet wetende wat er gebeurd was, onbezorgd verder, tot zij
aan de plaats kwamen, waar hunne makkers zich in een toestand
bevonden, die jammerlijk genoeg was. En hier stonden de arme
onwetende schepsels, weinig bevroedende, dat hun hetzelfde on-
heil boven het hoofd hing, allen over den gewonde gebogen, en
vroegen waarschijnlijk hoe hij zoo gekwetst kwam. Het is te den-
ken, dat hij zeide, dat een bliksemstraal en daarop gevolgde don-
derslag der goden deze twee gedood en hem gewond had; dat is,
zeg ik, te denken; want evenals zij niemand in hunne nabijheid ge-
zien hadden, zoo ook hadden zij nimmer iets van een geweerschot
gehoord, en geenerlei besef, dat men menschen met vuur en
kogels op een afstand dooden kon. Ware het anders, dan zouden
zij niet zoo gerust bij hunne makkers gestaan hebben, zonder
voor zichzelven een gelijk lot te vreezen.
Ofschoon het de beide Engelschen, gelijk zij mij naderhand
verklaarden, aan het hart ging, dat zij zoo veel arme schepsels,
die zelfs geenerlei besef van hun gevaar hadden, moesten dooden,
besloten zij echter, daar zij hen nu allen in hunne macht hadden
en de eerste weder geladen had, thans beide vuur te geven, en
kwamen overeen op wie ieder mikken zou, waarna zij vier hunner
doodden, of althans zwaar kwetsten, de vijfde, ofschoon niet ge-
wond, viel van schrik met de overigen op den grond, zoodat zij
hen allen ziende vallen, dachten, dat zij allen gedood waren. In
deze meening stapten onze twee mannen moedig uit den boom,
alvorens zij weder geladen hadden zeer onverstandig was; en zij
zagen vreemd op, toen zij op de plek komende, niet minder dan
vier Wilden nog in leven vonden, en daarvan twee licht en één
geheel niet gekwetst. Dit dwong hen de kolf van hun geweer te
gebruiken; en eerst maakten zij den weggeloopen Wilde van kant,
die de oorzaak van al het onheil was, en een ander, die in de
knie gekwetst was. Toen kwam de Wilde, die ongekwetst was, en
knielde voor hen neder met opgeheven handen, en maakte onder
een jammerlijk misbaar allerlei teekens om zijn leven te sparen;
hoewel zij geen woord konden verstaan van al wat hij zeide.
Zij gelastten hem echter door teekens, dat hij aan den voet van
een boom daar in de nabijheid zou gaan zitten, en een der Engel-
schen bond met een stuk touw, dat hij toevallig in zijn zak had,
hem de beenen stijf bijeen en de handen op zijn rug, en daarop
lieten zij hem liggen, en volgden ijlings de twee voorsten achterna,
vreezende, dat deze of gene den weg naar hun schuilhoek
zou vinden, waar hunne vrouwen en hunne weinige bezittin-
gen verborgen waren. Eens kregen zij hen beide in het gezicht,
ofschoon op een grooten afstand. Zij hadden echter het genoegen
hen een vallei te zien doortrekken, die naar den zeekant liep,
geheel den tegenovergestelden weg van dien, die naar hunne
spelonk leidde, waar zij voor vreesden. Hieromtrent gerustgesteld,
keerden zij naar den boom terug, waar zij hunnen gevangene ge-
laten hadden. Waarschijnlijk was deze door zijn makkers verlost,
want hij was weg, en de twee einden touw, waarmede hij gebon-
den was geweest, lagen aan den voet van den boom.
Zij waren thans even ongerust als te voren; niet wetende hoe
nabij of hoe sterk de vijand was; dus besloten zij zich naar de
plaats te begeven, waar hunne vrouwen waren, om te zien of al-
les wel was, en haar, die zeker zeer in angst moesten zijn, gerust
te stellen; want ofschoon de Wilden hare landgenooten waren, wa-
ren zij echter doodelijk bang voor hen, misschien omdat zij hen
zoo goed kenden. Daar gekomen, bespeurden zij, dat de Wilden
in het bosch en zelfs zeer nabij de plek waren geweest, doch die
niet gevonden hadden; want zij was inderdaad niet te ontdekken,
daar de boomen er zoo dicht stonden, tenzij de personen, die hen
zochten, door anderen, die de plek kenden, geleid werden, hetgeen
hier het geval niet was. Zij vonden dus alles wel, behalve dat de
vrouwen in doodsangst waren. Terwijl zij hier waren, hadden zij
het genoegen van zeven Spanjaarden tot hun bijstand te zien
aankomen; de andere tien met hunne slaven en Vrijdag's vader,
waren gezamenlijk naar de buitenplaats vertrokken, om het gi aan
en het vee, daf daar bewaard werd, te verdedigen, in geval de
Wilden aan dien kant mochten komen; maar zij kwamen zoo
ver niet. Met de zeven Spanjaarden kwam een van de wilden, die
zij, gelijk ik verhaald heb, vroeger gevangen hadden gemaakt, als-
mede de Wilde, dien de Engelschen aan handen en voeten gebon-
den bij den boom hadden achter gelaten, want zij waren van dien kant
afgekomen, hadden zeven dooden gezien en den gevangene losge-
maakt en medegenomen. Zij waren echter genoodzaakt hem we-
der te binden, gelijk zij ook de twee gedaan hadden, die achterge-
bleven waren, toen de derde weggeloopen was.
Deze gevangenen waren thans een last voor hen, en zij waren
zóó bang, dat zij ontsnappen zouden, dat zij overwogen of het niet
volstrekt noodig was hen tot zelfbehoud te dooden. De Spaansche
gouverneur wilde echter hiertoe zijn toestemming niet geven, maar
gelastte, dat zij uit de voeten, naar mijn oude spelonk gebracht,
en daar bewaard zouden blijven, met twee Spanjaarden bij hen,
om hen te bewaken en voedsel te geven. Dit geschiedde, en men
bond hun handen en voeten voor dien nacht.
Toen de Spanjaarden aankwamen, waren de Engelschen zóó
moedig geworden, dat zich niet langer vergenoegen konden met
daar te blijven, maar met vijf Spanjaarden begaven zij zich op
weg gewapend met vier geweren en een pistool, en twee duchtige
knuppels, om de Wilden op te zoeken. Eerst kwamen zij aan den
boom, waar de Wilden lagen, die zij gedood hadden, maar het
.vas gemakkelijk te zien, dat daar nóg eenige Wilden geweest wa-
ren, want zij hadden getracht hunne dooden mede te voeren, en
twee een goed eind weegs voortgesleept, doch het toen opgegeven.
Vandaar begaven zij zich naar de hoogte, waarop zij eerst gestaan
hadden, en hunne aanplantingen hadden zien vernielen, en nog het
verdriet hadden eenigen rook te zien oprijzen, maar nergens za-
gen zij hier eenige Wilden. Zij besloten toen, echter met alle mo-
gelijke behoedzaamheid, voort te trekken tot aan hunne vernielde
plantage. Doch even, vóór dat zij die bereikten, kwamen zij in het
gezicht van het strand, en zagen duidelijk al de Wilden in hunne
kano's scheepgaan, om te vertrekken.
Het speet hen eerst, dat zij hen thans niet bereiken konden,
om hun nog een afscheidsgroet te geven, doch over het geheel wa-
ren zij thans wel te vreden, van hen ontslagen te zijn.
De arme Engelschen waren thans voor de tweede maal geruï-
neerd, en al hunne aanplantingen vernield. Al de overigen beslo-
ten hen te helpen bouwen en van het noodige te voorzien. Hunne
drie landslieden, die tot hiertoe nog niet de minste neiging be-
toond hadden (want daar zij ver oostwaarts woonden, hadden zij
er niets van gehoord voordat alles afgeloopen was), en boden
hunne hulp en bijstand aan, en werkten verscheidene dagen ijverig
mede om hunne hutten weder op te bouwen en hen van het noodige
te voorzien, en zoo werden zij in korten tijd weder in hunnen vo-
rigen staat hersteld.
Ongeveer twee dagen later hadden zij het genoegen drie van
de kano's der Wilden aan strand te zien spoelen, en op eenigen
afstand van daar twee verdronken lieden; waaruit zij met grond
vermoedden, dat hun op zee een storm overvallen had, die hen
had doen omslaan, want het woei den nacht na hun vertrek zeer
hard. Hoewel echter eenigen verongelukt waren, ontsnapten er van
hen toch genoeg om de overigen te verwittigen zoowel van hetgeen
zij verricht hadden, als hetgeen hun overkomen was; en hen tot
eene andere soortgelijke onderneming aan te sporen, welke zij, naar
het scheen, besloten te beproeven met genoegzame macht om alles
te veroveren wat zij ontmoetten; want behalve wat de
eerste man hen van bewoners verhaald had, konden zij daarvan
weinig mededeelen, want zij hadden geen mensch gezien, en daar
de man, die dai verhaald had, gedood was, hadden zij niemand om
dit te bevestigen.
Het duurde vijf of zes maanden, vóór zij iets meer van de
Wilden hoorden, in welken tijd de onzen begonnen te hopen, dat
zij hun vorig onheil niet vergeten hadden, of dat zij de hoop op
een beteren uitslag hadden opgegeven. Plotseling echter werden
zij overvallen door een geduchte vloot van niet minder dan acht
en twintig kano's vol Wilden, met bogen en pijlen, groote knup-
pels, houten zwaarden en dergelijk krijgstuig, en deze waren zóó
vol volk, dat onze bewoners erdoor in de grootste verlegenheid
geraakten. Daar zij met den avond en aan de oostelijke zijde van
het eiland aan wal kwamen, hadden de onzen den geheelen nacht
om te overleggen wat zij doen zouden. In de eerste plaats, we-
tende dat vroeger al hunne veiligheid daarin bestond, dat zij on-
opgemerkt bleven, en dit thans te meer het geval was, nu het
getal hunner vijanden zoo groot was, besloten zij de twee hutten,
die voor de Engelschen gebouwd waren, te slechten, en hunne
geiten naar de oude spelonk te drijven; omdat zij onderstelden,
dat de Wilden rechtstreeks daarheen zouden trekken, zoodra het
dag werd, om het oude werk van vernielen te hervatten, hoewel
zij thans twee mijlen vandaar geland waren.
Vervolgens dreven zij al de geiten, die zij hadden, naar mijne
buitenplaats, gelijk ik die noemde, die aan de Spanjaards be-
hoorde, en lieten zoo min mogelijk ergens een spoor van bewoners
en vroeg in den morgen vatten zij met al hunne strijdmacht post
bij de plantage der twee mannen, om hen af te wachten. Het
gebeurde evenals zij vermoed hadden; de nieuwaangekomenen
lieten hunne kano's aan het óosteinde van het eiland en kwamen
langs het strand recht op de plaats aan, ten getal van twee-
honderd en vijftig, naar de onzen gissen konden. Ons leger was
slechts klein, maar wat nog erger is, zij hadden geen wapens
genoeg vóór hen allen. Hun geheele strijdmacht was naar het
scheen als volgt samengesteld; uit manschappen : 17 Spanjaarden,
5 Engelschen, 1 oude Vrijdag, of Vrijdag's vader, met 3 slaven
de vrouwen medegebracht, die zeer getrouw bleken te zijn en
3 andere slaven, die bij de Spanjaards woonden. — Om deze te
wapenen hadden zij: 11 geweren, 5 pistolen, 3 jachtgeweren, 5
geweren, of jachtgeweren, die door mij aan de oproerige matrozen
ontnomen waren, 2 sabels, en 3 oude hellebaarden.
Aan hunne slaven gaven zij geen geweren, maar deze hadden
ieder een hellebaard of een langen stok met een ijzeren spits aan
het einde, en een bijl op zijde; ook ieder van de onzen had een
bijl. Twee van de vrouwen wiiden volstrekt deel aan het gevecht
nemen, en zij hadden boog en peilen, die de Spanjaarden den
Wilden ontnomen hadden bij het eerste gevecht, dat ik vermeld
heb, waar de Indianen gezamenlijk vochten; deze vrouwen had-
den ook bijlen.
De Spaansche gouverneur voerde het opperbevel, en Will At-
kins, die ofschoon een vreeselijke wreedaard, tevens een aller-
moedigste kerel was, voerde onder hem het bevel. De Wilden
kwamen aanrukken als leeuwen, en wat het ergste was, de onzrn
hadden geen voordeel van het terrein, behalve dat Will Atkins,
die thans uitermate veel nut deed, met zes man achter eenige
struiken, als een soort van voorpost geplaatst was, met bevel
eenigen te laten voorbijtrekken, en dan midden onder hen te
vuren, en dadelijk daarop achter een boschje om te trekken, en
zoo achter de Spanjaarden te komen, die allen door eenige dichte
boomen beschermd worden.
Toen de onzen aankwamen, liepen de Wilden allen bij hoopen
rond te zwerven, zonder eenige orde, en Will Atkins liet ongeveer
vijftig hunner voorbijtrekken; toen ziende, dat de overigen dicht
opeengedrongen naderden, gelastte hij drie van zijn volk vuur te
geven, nadat zij ieder zes of zeven kogels, zoo groot als groote
pistoolkogels, op hun geweer gedaan hadden. Hoeveel zij er doodden
of wondden wisten zij niet, maar de verwarring en ontsteltenis
onder de Wilden was onbeschrijfelijk, die allerhevigst verschrokken
op het hooren van zulk een geraas, en hunne makkers gedood
zagen en anderen gekwetst, zonder dat zij iemand zagen, die het
deed; waarop Will Atkins, te midden van hun schrik, met de drie
anderen in den dichtsten hoop vuurde, en in minder dan een
minuut gaven de drie anderen, die inmiddels weder geladen hadden,
hun nogmaals de volle laag.
Zoo Will Atkins met zijn volk dadelijk, na vuur gegeven te
hebben, was uitgetrokken, zoo als hem gelast was; of zoo de
overigen daar vlak bij geweest waren, om een aanhoudend vuur
te geven, zouden zij de Wilden geheel verslagen hebben, want de
schrik, die onder hen heerschte, ontstond voornamelijk daaruit,
dat zij geloofden door hunne goden met donder en bliksem ge-
dood te worden, omdat zij niemand zagen. Maar Will Atkins
deed hun de krijgslist ontdekken, door stand te houden om weder
te laden. Eenige Wilden, die op een afstand waren, hadden hen
ontdekt en kwamen van achteren op hen aan, en ofschoon Atkins
en zijn volk ook twee of drie malen op hen vuurden, en terwijl
hij zoo spoedig hij kon terugtrok, ongeveer twintig van hen doodde,
wondden zij echter Atkins zelf en doodden een der Engelschen
met hunne bogen, evenals zij naderhand een Spanjaard deden en een
der met de vrouwen medegekomen Indiaansche slaven. Deze slaaf was
een dappere kerel en vocht allerwoedendst, terwijl hij vijf hunner
met eigen hand doodde, zonder ander wapen dan zijn piek en een bijl.
Ons volk, dat thans hard bestookt werd, daar Atkins gewond
en twee anderen gedood waren, trok terug naar een hoogte in het
bosch; ook de Span j aarden trokken terug na hun driemaal de volle laag
te hebben gegeven; want hun aantal was zóó groot en zóó ver-
woed, dat. ofschoon meer dan vijftig hunner gedood en nog meer
gewond waren, zij echter tot vlak bij de onzen doordrongen, zonder
het gevaar te ontzien, en een wolk van pijlen afschoten, en men
merkte op, dat hunne gekwetsten, die door hunne wonden niet
geheel buiten gevecht gesteld waren, als razenden vochten.
Toen ons volk aftrok, lieten zij den Spanjaard en den Engelsch-
man, die gedood waren, achter; en toen de Wilden hen vonden,
mishandelden zij hunne lijken gruwelijk, door hen met hunne
knuppels en houten zwaarden, armen en beenen en hoofden te
verbrijzelen. Doch bespeurende, dat ons volk vertrokken was,
schenen zij niet voornemens hen te vervolgen, maar sloten een kring,
dat na^r het scheen, hunne gewoonte was, en hieven tweemaal
een gejuich aan, ten teeken van victorie. Waarna zij verscheidene
hunner zagen nedervellen en van bloedverlies sterven.
De Spaansche gouverneur had zijn kleine troep op een hoogte
bijeengetrokken. Atkins, ofschoon gewond, wilde oprukken en ge-
zamenlijk de Wilden op het lijf vallen. Maar de Spanjaard zeide:
„Sennor Atkins, gij ziet hoe hunne gewonden vechten; laat hen
met rust tot morgen, dan zullen al die gekwetsten stijf en pijnlijk
van hunne wonden en zwak van bloedverlies zijn, en dan zullen
wij met minder te doen hebben." Deze raad was goed, maar Will
Atkins zeide vroolijk: „Dat is waar, sennor, maar dat zal ik óók
zijn, en daarom wilde ik nu op hen af, nu ik nog warm ben."
— „Wel, sennor Atkins," zeide de Spanjaard, „gij hebt u dapper
gekweten en uw deel verricht; wij zullen voor u vechten als gij niet
voortkunt; maar ik denk, dat het best is tot morgen te wachten."
Dus bleven zij wachten.
Maar, daar het helder maanlicht was, en zij bespeurden, dat de
Wilden in groote wanorde om hunne dooden en gekwetsten heen
zwierven, besloten zij naderhand hen gedurende den nacht
te overvallen, vooral als zij in staat zouden zijn hen
slechts de volle laag te geven, alvorens ontdekt te worden.
Hiertoe vonden zij een schoone gelegenheid; want een der twee
Engelschen, bij wiens woning het gevecht begonnen was, voerde
hen tusschen de bosschen en het westelijk strand door, en
vervolgens zuidwaarts keerende, kwamen zij bij den dichtsten
hoop Wilden, zoodat, alvorens zij gezien werden, acht hunner
onder hen schoten en een vreeselijke slachting aanrichtten. Een
halve minuut daarna gaven acht anderen vuur op hen, en door
hun schroot werd ook een menigte gedood en gewond, en al
dien tijd waren zij niet in staat te zien wie hen aanviel of waar-
heen zij vluchten moesten. Zoo spoedig zij konden laadden de
Spanjaarden weder, en verdeelden zich daarop in drie troepen, en
besloten hen aile op hetzelfdc oogenblik op het lijf te vallen. Ieder
troep bestond uit acht personen, dat is vier en twintig mannen en
twee vrouwen, die, om dit ter loops aan te merken, verwoed vochten.
Zij verdeelden de vuurwapens, hellebaarden en pieken gelijkelijk
onder iedere troep. Zij wilden de vrouwen achter laten blijven,
maar deze zeiden, dat zij met hare mannen in den dood wilden
gaan. Na aldus hun legertje verdeeld te hebben, kwamen zij van
onder het geboomte te voorschijn en rukten op den vijand aan,
terwijl zij zoo hard schreeuwden als zij konden. De Wilden stonden
allen opeen, doch waren in de uiterste verwarring, daar zij ons
volk van drie kanten tegelijk hoorden schreeuwen. Zij zouden
gevochten hebben, zoo zij hen gezien hadden; en zoodra zij in
hun gezicht kwamen, werden eenige pijlen op hen gelost en de
oude Vrijdag, ofschoon niet gevaarlijk gewond. Doch de onzen
gaven hun geen tijd, maar drie maal op hen aanvallende, gaven
zij hun drie maal de volle laag en vielen daarop aan met de geweerkol-
ven, sabels, pieken en bijlen, en sloegen daarmede zóó in het rond
dat de Wilden een jammerlijk gehuil en gegil aanhieven, en naar
alle kanten heen vluchtten om hun leven te redden.
De onzen waren vermoeid van het moorden; zij hadden in de
beide gevechten ongeveer honderd en tachtig gedood of zwaar
gewond; de overigen vluchtten, geheel verbijsterd, door de bosschen
en over de heuvels, zoo snel hun voeten hen dragen konden;
en daar de onzen zich weinig moeite gaven om hen na te zetten
bereikten zij allen gezamenlijk het strand, waar zij geland waren
en hunne kano's lagen. Doch hunne rampen waren nog niet ge-
ëindigd; want dien avond kwam er uit zee een geweldige storm
op, zoodat zij onmogelijk in zee konden steken, ja daar de storm
den geheelen nacht aanhield, waren hunne kano's, toen de eb
begon, zóó hoog op het strand geslagen, dat zij er niet dan met
de grootste moeite weder konden afgebracht worden, en eenige
ervan waren zelfs tegen de kust of tegen elkander verbrijzeld.
De onzen, ofschoon verheugd over hunne overwinning, genoten
dien nacht echter weinig rust; maar na eenige ververschingen
genuttigd te hebben, besloten zij naar de plaats te trekken, waar
de Wilden heen gevlucht waren, om te zien hoe zij thans gesteld
waren. Dit bracht hen natuurlijk weder over de plaats van het
gevecht, waar zij verscheiden van die arme schepsels vonden, die
nog niet geheel dood waren en toch geen hoop op herstel meer had-
den; dit was voor een edelmoedig gemoed een treurig gezicht,
want een waarlijk groot man, ofschoon door dé wet des oorlogs
verplicht zijn vijand te vernielen, schept toch in zijn ongeluk
geen behagen. Zij behoefden hieromtrent echter geen bevelen te
geven, want hunne eigen Wilden, die in hun dienst stonden,
maakten deze arme schepsels met hunne bijlen af. Eindelijk kre-
gen zij de plaats in het gezicht, waar het rampzalig overschot
van het leger der Wilden gelegerd was; dat uit nog een honderd
man scheen te bestaan; zij zaten meestal op den grond, met het
hoofd tusschen de handen.
Toen de onzen op een paar geweerschoten afstand van hen ge-
komen waren, gelastte de Spaansche gouverneur twee schoten met
los kruit te doen. Dit deed hij om uit hun voorkomen op te
maken, wat men van hen te wachten had; namelijk of zij nog
moed genoeg bezaten om te vechten, of dat zij door hunne neder-
laag geheel ontmoedigd waren, opdat hij daarnaar zou kunnen
handelen. Deze krijgslist gelukte. Nauwelijks hadden de Wilden
het eerste schot gehoord, of zij sprongen in de grootst mogelijke
verwarring op de been, en toen de onzen zich snel naar hen
toe begaven, liepen allen gillend en huilend weg met een
gekrijsch, dat ons volk niet verstond en nimmer te voren
gehoord had, en zoo liepen zij over de heuvels landwaarts in.
Eerst wenschten de onzen, dat het weder meer bedaard geweest
was, en zij allen in zee waren gestoken, maar daarbij bedachten
zij niet, dat dit waarschijnlijk aanleiding zou gegeven hebben, dat
zij in zóó grooten getale terug waren gekomen, dat zij onweer-
staanbaar waren, of althans, dikwijls terugkwamen, dat het eiland
er geheel door verwoest zou worden en zij van honger zouden
sterven. Will Atkins, die in weerwil van zijn wond altijd bij hen
geweest was, gaf thans den besten raad; hij stelde voor van hun
tegenwoordig voordeel partij te trekken, de Wilden van hunne
kano's af te snijden, en hun zoo de mogelijkheid te ontnemen
wederom tot onheil van het eiland terug te komen.
Lang beraadslaagden zij hierover, en sommigen waren er tegen
uit vrees, dat de rampzaligen naar de bosschen zouden vluchten
en daar in wanhoop blijven leven; en dan zouden zij jacht op hen
moeten maken als op wilde beesten, bevreesd zijn om buiten's
huis te gaan, hunne velden steeds afgestroopt, hun tam vee ge-
stolen te vinden, en kortom in de grootste armoede voortaan te
moeten leven. Will Atkins voerde daartegen aan, dat het beter
Was met honderd mannen, dan met honderd stemmen te doen te
krijgen, dat zij niet alleen de kano's vernielen, maar ook de men-
schen moesten uitroeien, of zelf door hen uitgeroeid worden. In
een woord hij bewees hun zóó duidelijk, dat het noodig was, dat
zij er allen in toestemden; dus begonnen zij dadelijk de kano's te
vernielen, en eenig droog hout van een dooden boom nemende,
trachtten zij er eenige van in brand te steken, maar zij waren
zóó nat, dat zij niet wilden branden. Het vuur beschadigde ze
echter zóó, dat zij geen zee konden bouwen. Toen de Indianen
zagen, wat er gebeurde, kwamen eenigen het bosch uitstuiven, en
de onzen naderende, knielden zij neder en riepen: Oa, oa, ware-
mokoa! en eenige andere woorden in hunne taal,waarvan niemand
iets verstond; doch uit hunne droevige gebaren en gejammer kon
BOBINSON CR1JS0K. 16
men duidelijk opmaken, dat zij smeekten hunne booten te sparen,
en dat zij vertrekken wilden en nimmer terugkomen.
Doch de onzen waren thans overtuigd, dat hun zelfbehoud en
dat der kolonie hun geen anderen weg openliet, dan dit volk te
beletten weder naar hun land terug te keeren, daar zij begrepen,
dat zoo slechts een hunner in zijn land terugkeerde om zijnen
landslieden het voorgevallene mede te deelen, het met de kolonie
gedaan was. Zij gaven hun dus te kennen, dat zij geen genade te
wachten hadden, en vernielden al die kano's, welke de storm nog
gespaard had. Op dit gezicht hieven de Wilden in het bosch een
afgrijselijk geschreeuw aan, dat de onzen duidelijk hoorden, waai -
na zij als onzinnigen in het rond liepen, zoodat de onzen eerst
niet wisten, wat met hun te doen.
De Spanjaarden met al hunne voorzichtigheid bedachten ook
niet, dat, terwijl zij deze lieden tot het uiterste brachten, zij goede
wacht over hun plantages moesten houden, want ofschoon zij
hun vee weggedreven hadden en de Indianen hunne voornaamste
bewaarplaats daarvan niet vonden, namelijk mijn oud kasteel aan
den heuvel of de spelonk in het dal, hadden zij echter mijn plan-
tage aan mijn lusthuis ontdekt, en het gewas en de afsluitingen
geheel vernield, het graan vertrapt, de wijngaarden uitgeroeid,
terwijl de druiven bijna rijp waren, en de onzen een onbereken-
bare schade toegebracht, zonder er zelf eenig voordeel van te
hebben. Schoon de onzen hen altijd h<it hoofd konden bieden,
konden zij hen echter niet vervolgen of jacht op hen maken, en
terwijl zij de onzen te vlug ter been waren als dezen een enkele
hunner aantroffen, durfden deze echter ook niet alleen uitgaan,
uit vrees van door een aantal hunner omsingeld te worden. Ge-
lukkig hadden zij geen wapens, want zij hadden wel bogen maar
geen pijlen, noch middelen om die te maken, en ander wapentuig
hadden zij niet.
Groot en inderdaad beklagenswaardig was het gebrek, dat zij
leden, maar te gelijk werden de onzen tot strenge maatregelen
tegen hen genoopt, want ofschoon hun bergplaats bewaard was,
waren hunne velden vernield en verwoest. Hun eenigste toevlucht
was thans hunne kudde, die zij in het dal bij den spelonk hiel-
den, en eenig graan, dat daar groeide, benevens de plantage van
Will Atkins en zijn makker, waarvan de ander gedood was door
een pijl, die hem in het hoofd getroffen had. Het was opmerkelijk,
dat dit dezelfde woestaard was, die den armen slaaf met zijn
bijl gewond, en naderhand voorgeslagen had al de Spanjaarden te
vermoorden. Hun toestand scheen mij thans slimmer dan de mijne
ooit was, nadat ik het eerst de halmen graan en rijst ontdekt)
en eenig koren gewonnen en tam vee gekregen had; want nu
hadden zij als het ware honderd wolven op het eiland, die alles
vernielden wat in hun bereik was, schoon zij hen zelven niet
bereiken konden.
Het eerst wat zij besloten was, hen zoo mogelijk verder naar
het zuid-westelijk einde van het eiland te drijven, opdat, zoo er
meer Wilden op het eiland kwamen, dezen hen niet zouden vin-
den; vervolgens, dat zij hen dagelijks zouden bestoken, en zoo
veel dooden als zij konden, tot hun getal wat afgenomen was en
zij hen konden temmen, wanneer zij hun koren zouden geven en
leeren hoe zij dit aankweeken en van hun veldarbeid leven kon-
den. Te dien einde vervolgden en verschrikten zij hen zóódanig
met hunne geweren, dat als een na weinige dagen op een Indiaan
schoot, deze, als hij niet getroffen was, van schrik nederstortte;
en zij waren zóó vreeselijk beangst, dat zij zich steeds verder
verwijderden, tot eindelijk de onzen hen volgden en schier alle
dagen eenigen doodden of wondden; waarop zij zich zóó in holen
en bosschen verscholen, dat zij schier van honger vergingen, en
eenigen vond men naderhand dood in het bosch zonder eenige
wond, die alleen van honger gestorven waren.
Toen de onzen dit gewaar werden ging het hun aan het hart,
en gevoelden zij diep medelijden met hen, vooral de Spaansche
gouverneur, die de edelmoedigste man was, dien ik ooit in mijn
leven aangetroffen heb. Hij sloeg voor, er zoo mogelijk een ge-
vangen te nemen en hem hun voornemen te doen begrijpen, zoo
dat hij het zijnen landslieden kon mededeelen, en trachten hen
tot het aannemen van voorwaarden aan te manen, waardoor zij
in het leven konden blijven en geen kwaad meer zouden doen.
Het duurde eenigen tijd vóór men er een machtig kon worden,
en eindelijk werd een die zeer verzwakt en half dood van hon-
ger was, gevangen genomen. Hij was zeer norsch, en wilde eten
noch drinken; maar toen hij zag, dat hij goed behandeld werd
en men hem geen kwaad deed, werd hij eindelijk handelbaar.
Daarop liet men den ouden Vrijdag tot hem gaan, die veel met
hem sprak, en hem zeide hoe goed men het met hen allen voor-
had, dat zij hun niet alleen in het leven wilden sparen, maar ook
een deel van het eiland wilde geven om op te wonen, mits zij
beloofden, dat zij binnen hunne grenzen bleven en den anderen
geen kwaad deden; en dat zij hun graan zouden geven om aan
te kweeken en er brood van te maken en eenig brood om thans
van te leven, en de oude Vrijdag zeide den Wilde, dat hij dit
aan zijne landslieden moest mededeelen en hooren wat zij ervan
zeiden, terwijl hij verzekerde, dat zoo zij dit niet dadelijk aanna-
men, zij allen uitgeroeid zouden worden.
De rampzaligen, die geheel gedwee waren geworden, en wier
getal tot op zevenendertig was gesmolten, namen dadelijk den
voorslag aan, en smeekten om eenig voedsel; waarop twaalf Span-
jaarden en twee Engelschen, goed gewapend, met drie Indiaansche
slaven en den ouden Vrijdig zich naar de plaats begaven, waar
zij waren. De drie slaven droegen een groote menigte brood,
eenige uit rijst gebakken en in de zon gedroogde koeken en drie le-
vende geiten. Men gelastte hun op de zijde van een heuvel te gaan
zitten, hetgeen zij deden, en met veel dankbaarheid de levens-
middelen opaten en in het vervolg hunne beloften ten stiptste na-
kwamen; behalve wanneer zij om levensmiddelen of onderrichting
kwamen vragen, overschreden zij nimmer hunne grenzen, maar
woonden er binnen, toen ik op het eiland kwam en hen ging op-
zoeken.
Men had hun geleerd graan te kweeken, brood te maken, tamme
geiten te fokken en die te melken. Hun was een strook land aan-
gewezen, die aan de achterzijde door hooge heuvels omringd was,
en zich van voren tot aan de zee, aan den zuidoosthoek des eilands,
uitstrekte. Zij hadden land genoeg, en het was zeer goed en vrucht-
baar, want het was ongeveer een halve mijl breed en een mijl
lang. De onzen leerden hun houten spaden maken, gelijk ik ge-
daan had, en gaven hun twaalf bijlen en drie of vier messen, en
zij leefden zoo onderworpen en onschuldig als mogelijk was. Hierna
genoot de kolonie ten aanzien der Wilden eene volkomen rust,
tot ik hen ongeveer twee jaren later weder bezocht; wel kwamen
nu en dan eenige kano's Wilden, om hun barbaarsch gastmaal
te houden, maar daar zij tot verschillende stammen behoorden,
en misschien van degenen, die vroeger kwamen, noch van hun
oogmerk iets gehoord hadden, zochten zij nimmer naar hen, en
zouden hen ook, al hadden zij het gedaan, moeilijk gevonden hebben.
Ik heb thans, geloof ik, een volledig verslag geleverd van het-
geen hun tot aan mijn terugkomst wedervoer, althans alles wat ver-
meldenswaardig was. De Indianen of Wilden waren bijzonder door
hen beschaafd en dikwijls gingen zij hen bezoeken, echter was
het den Indianen op doodstraffe verboden bij hen te komen, om-
dat zij hunne inrichtingen niet weder verraden wilden hebben.
Iets was zeer opmerkelijk; namelijk, dat zij de Indianen man-
den leerden vlechten, maar dat deze hunne meesters spoedig
voorbij gestreefd waren, want zij maakten van teenen de aller-
aardigste dingen, als manden, zeven, vogelkooien, enz., zoo wel
als stoelen, voetbankjes, rustbanken en een menigte dergelijke
dingen, en waren zeer vernuftig in dat werk, toen zij eerst den
slag er van hadden.
HOOFDSTUK XXXVII.
Robinson verneemt van de Spanjaarden, hoeveel
moeilijkheden zij hadden moeten overwinnen.
— Hij voorziet hen van werktuigen, enz. —
De Fransche geestelijke.
Na aldus een verslag van de kolonie in het algemeen gegeven
te hebben, en vrij uitvoerig van mijne vijf weggeloopen Engel-
schen, moet ik iets zeggen van de Spanjaarden, die het voor-
naamste deel van de bevolking uitmaakten, en wier geschiedenis
ook belangrijks genoeg opleverde.
Veel heb ik met hen gesproken over hunne omstandigheden,
toen zij onder de Wilden leefden. Zij verhaalden mij rondborstig
dat zij geen bewijzen konden geven van hunne vlijt of vernuft
aldaar; dat zij daar een handvol arme, ongelukkige, neerslachtige
lieden waren, dat zoo zij hulpmiddelen bij de hand gehad hadden,
zij zich zoo aan de wanhoop overgegeven hadden, en zoo verplet
door hunne ongelukken waren, dat zij aan niets dan aan den dood
zouden gedacht hebben. Een hunner, een ernstig en zeer verstandig
man, zeide, dat hij overtuigd was, dat zij ongelijk hadden; dat
het geen mensch paste zich door het ongeluk geheel te laten ter
nederslaan, maar dat men altijd dien bijstand moest trachten te
verwerven, die ons verstand zoowel voor het oogenblik als voor
het vervolg aanbiedt. Hij zeide mij, dat neerslachtigheid de onver-
standigste eigenschap is, die er ter wereld bestaat, want dat
deze alleen op het verledene ziet, dat gewoonlijk onmogelijk
herroepen kan worden; maar geen oog op de toekomst ves-
tigt, en zich niet toelegt op iets wat tot redding kan strekken,
maar het ongeluk veeleer verzwaart dan herstelt; waarbij hij een
Spaansch spreekwoord aanvoerde, dat ofschoon ik het niet letter-
lijk mededeelen kan, zoo veel beteekende als: „treurigheid in het
ongeluk, verdubbelt het ongeluk." Vervolgens putte hij zich uit
in lofuitingen over al de kleine verbeteringen, die ik in mijne
eenzaamheid had tot stand gebracht, en hoe ik een toestand, die
in den beginne op zichzelven veel erger dan de hunne was, dui-
zendmaal gelukkiger gemaakt had dan de hunne was, zelfs nu
zij allen bij elkander waren. Hij zeide, hoe opmerkelijk het was, dat
Engelschen in het ongeluk meer tegenwoordigheid van geest aan
den dag leggen dan eenige andere natie, die hij ooit ontmoet had;
dat hunne landgenooten en de Portugeezen het minst geschikt
waren, om met tegenspoeden te worstelen; want dat zij in ge-
varen na de eerste mislukte pogingen, dadelijk het hoofd in den
schoot legden en zich aan de wanhoop overgaven, zonder meer
om redding te denken.
Ik zeide hem, dat hun geval en het mijne aanmerkelijk ver-
schilde; dat zij schipbreuk hadden geleden zonder eenige benoo-
digdheden of voedsel, of hoop op hun onderhoud te hebben. Wel
is waar had ik het treurige ongeval van geheel alleen te zijn,
maar de toevoer, dien de Voorzienigheid mij zoo onverwacht be-
schikt had, door het op het strand drijven van het schip, was
zulk een hulp, dat het iedereen evenals mij tot verdere inspan-
ningen had moeten aansporen. „Sennor", zeide de Spanjaard,
„zoo wij, arme Spanjaarden, in uw geval geweest waren, zouden
wij nimmer half zooveel uit het schip gehaald hebben, als gij; wij
zouden nimmer een vlot hebben kunnen samenstellen, of het zon-
der zeil of riemen naar den wal gekregen hebben; en hoeveel
minder zouden wij dit gedaan hebben", vervolgde hij, „als een
onzer alleen geweest was!" — Ik verzocht hem daarop zijne
plichtplegingen te staken en het verhaal van hunne komst aan
wal, waar zij landden, te vervolgen. Hij verhaalde mij, dat zij
ongelukkig op een plaats landden, waar het volk zelf geen voor-
raad had; terwijl indien zij zoo verstandig geweest waren, om
weder in zee te gaan en naar een ander eiland, een weinig verder
af, over te steken, zij levensmiddelen, ofschoon geen bewoners,
zouden gevonden hebben, zooals men hun verhaald had. Span-
jaarden uit Trinidad waren daar namelijk dikwijls geweest, en
hadden er verscheiden malen geiten en varkens op gezet, die zich
daar ontzettend vermenigvuldigd hadden, en waar zóó veel schild-
padden en zeevogels waren, dat zij althans geen gebrek aan vleesch
zouden gehad hebben, al hadden zij geen brood gevonden; terwijl
zij thans alleen van eenige wortelen en kruiden moesten leven,
die zij niet kenden en die hun geen krachten gaven, en waarvan
de inwoners hun slechts weinig gaven; en deze konden hen niet
meer geven, of zij moesten kannibalen worden en menschenvleesch
eten, dat de grootste lekkernij van hun land was.
Zij verhaalden mij, hoe menigmaal zij getracht hadden de
Wilden, waaronder zij woonden, te beschaven, en hen betere ge-
woonten in het dagelijksch leven te leeren; doch te vergeefs; en
hoe deze er over gebelgd waren en het onrechtvaardig oordeelden,
dat zij die daar om hulp en leeftocht kwamen smeeken, zich tot
leermeesters wilden opwerpen van hen, die hun brood gaven;
waarmede zij, naar het scheen, hun wilden te kennen geven, dat
niemand zich tot eens anders leermeester moest opwerpen, als
hij niet zonder hem leven kon. Een droevig tafereel hingen zij
voor mij op van den nood, dien zij geleden hadden; hoe zij som-
tijds verscheidene dagen zonder eenig voedsel waren; daar de be-
woners van dat eiland allertraagste wezens waren, en uit dien
hoofde minder van levensmiddelen voorzien, dan zij meenden dat
anderen in dat deel der wereld waren, en toch vonden zij deze
Wilden minder roof- en vraatziek dan anderen, die meer voedsel
hadden.
Zij voegden er bij, dat zij in hun geval opnieuw de blijken
hadden gezien van Gods goedertierende Voorzienigheid; want zoo
zij, door hunne ontberingen en de onvruchtbaarheid van het
land gedwongen, naar een ander eiland de wijk hadden genomen,
zou de hulp, die hun door mij beschikt was, hen niet bereikt
hebben. Zij verhaalden mij vervolgens hoe de Wilden, waar on-
der zij een tijd lang hadden gewoond, verlangd hadden, dat
zij met hen ten oorlog zouden trekken. En het is waar, dat
zoo hun kruit en lood niet ongelukkig verloren was gegaan, zij
hunne vrienden niet alleen veel dienst bewezen, maar zich ook
bij vriend en vijand geducht gemaakt zouden hebben. Maar zon-
der kruit, en terwijl zij toch billijkerwijs hunne gastheeren niet
konden weigeren, mede ten velde te trekken, waren zij er op het
slagveld erger aan toe dan de Wilden; want zij hadden bogen
noch pijlen, en konden die, welke de Wilden hun gaven, niet
hanteeren; dus konden zij slechts stilstaan en pijlen op zich laten
afschieten, tot zij den vijand bereiken konden; en dan waren de
drie hellebaarden, die zij hadden, hun van veel dienst, en dikwijls
dreven zij een geheel leger op de vlucht met deze hellebaarden,
en scherpe stokken, die zij in den loop hunner geweren staken.
Dit belette echter niet, dat zij soms door een overgroot aantal
omringd werden en in groot gevaar voor hunne pijlen waren; tot
zij eindelijk bedachten groote houten schilden te maken, die zij
met dierenhuiden overtrokken, en deze beschermden hen voor
de pijlen der Wilden. Desniettemin kwamen zij soms in groot
gevaar, en eens werden vijf hunner door de houten knuppels der
Wilden nedergeveld, hetwelk op dat tijdstip was, dat een hunner
gevangen werd genomen, namelijk de Spanjaard, dien ik verloste,
en wie zij eerst dachten, dat gesneuveld was; maar toen zij na-
derhand hoorden, dat hij gevangen was, waren zij er zeer bedroefd
over, en hadden gaarne allen hun leven op het spel gezet om
hem te verlossen.
Zij verhaalden mij, dat toen de vijf zoo ter aarde stortten,
hunne overige makkers hen ontzetten, en om hen heen staande,
bleven vechten tot allen bijgekomen waren, behalve de een, die
men dacht dat dood was; en toen sloegen zij, dicht aaneenge-
sloten, zich door een troep van meer dan duizend Wilden heen,
dreven alles voor zich uit wat hen in den weg kwam, en behaalden
de overwinning, doch tot hun groot verdriet werd die gekocht
met het verlies van hunnen vriend.
Aandoenlijk was hunne beschrijving van de vreugde, die zij
smaakten bij de terugkomst van hun vriend en deelgenoot in hun
lijden, dien zij door wilde dieren van de ergste soort, namelijk
door kannibalen, verslonden waanden, en hoe zij nog meer ver-
rast werden door zijn mededeeling van het doel zijner komst, en
dat er een blanke op een eiland in de nabijheid woonde, niet
alleen, maar ook een, die in staat en menschlievend genoeg was,
ooi tot hunne bevrijding mede te werken. Vervolgens beschreven
zij hoe verbaasd zij stonden, toen zij den voorraad zagen, dien ik
hun toegezonden had, en vooral de stukken brood, dat zij sedert
hun komst op die rampzalige plaats niet gezien hadden; hoe dik-
wijls zij het zegenden, als een gave des Hemels, en hoe het hun
aller moed opbeurde, toen zij het proefden; even als het overige,
dat ik hun gezonden had. En vervolgens verhaalden zij mij van
hunne vreugde bij het zien van een boot en van een loods, om
hen te brengen naar den persoon en de plaats, vanwaar die giften
kwamen; doch dit, zeiden zij, konden zij met geen woorden uit-
drukken; want hunne bovenmatige vreugde dreef hen tot buiten-
sporige blijken daarvan aan, waarvan zij alleen konden vermelden
dat zij gevaar hadden geloopen, hun verstand er bij te verliezen,
daar zij niet wisten hoe zij hunne vreugde lucht zouden geven.
Bij de een openbaarde zich dat op deze, bij de ander op gene
wijze; sommigen barstten in hunne eerste verrukking in tranen
uit, anderen waren half zinneloos en'weer anderen vielen in zwijm. Dit
verhaal trof mij uitermate en herinnerde mij Vrijdag's verrukking,
toen hij zijn vader terug vond, en de buitensporigheden van het
arme scheepsvolk, dat ik op zee opnam, toen hun schip in brand
stond; de vreugde van den kapitein, toen hij zich bevrijd zag op
de plaats, waar hij dacht te sterven, en mijn eigen blijdschap,
toen ik na een achtentwintigjarige gevangenschap een goed schip
gereed zag, om mij naar mijn vaderland te veeren. Al deze zaken
maakten het verhaal van deze arme lieden voor mij te treffender.
Na aldus den staat van zaken, zooals ik die vond, medegedeeld
te hebben, moet ik vermelden wat ik voor deze lieden deed, en
hoe ik hen achter liet. Zij waren met mij van gevoelen, dat zij
niet meer door de Wilden verontrust zouden worden, of dat, als
het gebeurde, zij hen zouden afslaan, al waren zij ook tweemaal
zoo sterk als vroeger; dus baarde hun dit geen zorg. Daarop had
ik een ernstig onderhoud met den Spaanschen gouverneur over
hun verder verblijf op het eiland, want daar ik niet gekomen was
om eenigen hunner af te halen, zou het onrechtvaardig geweest
zijn sommigen mede te nemen en anderen achter te laten, die tot
dit laatste misschien ongenegen zouden zijn als hunne macht ver-
minderd werd. Aan den anderen kant zeide ik hem, dat ik gekomen
was niet om hen vandaar te voeren, maar om hen daar te vestigen,
en dat ik een aantal goederen van allerlei aard voor hen mede-
gebracht had, en geen geld ontzien had om hun zoo wel van het
noodige, als wat tot hun gemak dienen kon, te voorzien, en dat
ik deze en die lieden bij mij had, zoo wel om hun aantal te ver-
meerderen, als om de beroepen, waartoe zij opgeleid waren, en
waardoor zij hun konden bijstaan in die dingen, die hun thans
moeilijk vielen. Zij waren allen bijeen, toen ik hen aldus toesprak,
en alvorens ik hun de medegebrachte goederen overgaf, vroeg ik
hun een voor een af of zij geheel en al hunne vroegere vijande-
lijkheden vergeten en verdelgd hadden, en elkander de hand
wilden geven en strikte vriendschap zweren, zoodat er noch on-
eenigheid, noch naijver tusschen hen heerschte.
Will Atkins zeide met veel openhartigheid en opgeruimdheid,
dat zij genoeg tegenspoeden hadden geleden om hen allen bezadigd,
— en genoeg vijanden aangetroffen om hen allen tot vrienden te
maken; dat hij, wat hem betreft, met hen wilde leven en sterven,
en wel verre van eenigen wrok tegen de Spanjaarden te hebben,
bekennen moest, dat zij hem alleen behandeld hadden, zooals zijn
kwaad karakter ze noodzaakte, en hij zelf in hun geval zou ge-
daan hebben, zoo al niet meer; en hij wilde hen om verschooning
vragen, als zij het verlangden, voor zijn dwaze en onbescheiden
handelwijze jegens hen; en zeer gaarne met hen in de beste
vriendschap en eendracht leven, en alles doen wat hij kon, om
hen hiervan te overtuigen. Het was hem verder onverschillig of
hij in de eerste twintig jaren naar Engeland ging, of niet.
De Spanjaarden zeiden, dat zij wel eerst Will Atkins en zijn
makkers om hun wangedrag ontwapend en verjaagd hadden, zoo-
als zij mij verhaald hadden, en mij zelf lieten oordeelen of dit
niet noodig geweest was. Maar Will Atkins had zich in het ge-
vecht met de Wilden en later meermalen zóó goed gedragen en
zich zóó voor het algemeen welzijn in de bres gesteld, dat zij al
het verledene vergeten hadden, en hem met wapens en andere
benoodigdheden voorzien, en hem hun vertrouwen getoond had-
den, door hem onder den gouverneur het bevel op te dragen.
Niet alleen stelden zij thans een volkomen vertrouwen in hem
en zijn landslieden, maar zij erkenden ook, dat deze dat ver-
trouwen op allerlei wijzen getoond hadden te verdienen. Een
allerhartelijkste omhelzing bevestigde van weerszijden deze ver-
klaringen.
Na deze openhartige vriendschapsbetuigingen besloten wij den
volgenden dag een maaltijd te houden. Ik liet daartoe den kok
en zijn maat van boord halen, en de gewezen koksmaat hielp
hen. Wij brachten zes stukken ossenvleesch en vier zijden spek
van het schip, met onze punchkom en wat er vereischt werd
om die te vullen; en bovendien gaf ik hun tien flesschen rooden
wijn en tien flesschen Engelsch bier; hetgeen noch de Spanjaar-
den, noch de Engelschen vele jaren geproefd hadden, en hun
dus uiterst aangenaam was. De Spanjaarden voegden daarbij vijf
geiten, die de kok braadde, en waarvan ik drie naar boord zond
aan de matrozen, opdat deze zich aan versch vleesch konden
vergasten, zooals wij dit aan gezouten deden.
Na den maaltijd waren wij onschuldig vroolijk; ik haalde mijn
goederen te voorschijn, en wees hun, om allen twist te vermij-
den, dat er voor allen genoeg was, en verlangde, dat zij ieder
evenveel zouden hebben, namelijk als het tot kleedingstukken
gemaakt was. Eerst deelde ik genoeg linnen uit, dat ieder vier
hemden had, en op verzoek der Spanjaarden vermeerderde ik dit
tot zes. Deze waren hun uiterst aangenaam, want zij hadden
sedert lang vergeten, wat het was een hemd te dragen. Ik be-
paalde, dat ieder zooveel dun laken zou hebben als voor een kiel
genoeg was, dat de beste dracht in dit klimaat was, als zijnde
ruim en luchtig. Ik zeide, dat als zij versleten waren, zij uit den
voorraad nieuwe konden maken, en even zoo met de schoenen,
kousen, hoeden, enz.
Ik kan niet zeggen hoeveel genoegen op het gelaat dezer arme
lieden te lezen stond, toen zij zagen hoe ik voor hen gezorgd
had. Zij zeiden, dat ik een vader voor hen was, en dat met een
correspondent als ik, zij zich niet vergeten geloofden in dezen
afgelegen hoek der wereld. En allen beloofden mij vrijwillig, de
plaats niet zonder mijne toestemming te verlaten.
Daarop stelde ik hun de lieden voor, die ik medegebracht had,
zooals den kleedermaker, den smid en de twee timmerlieden;
maar bovenal mijn duizendkunstenaar, wien zij niets konden
noemen waar hij tegen opzag. De kleedermaker ging om zijn ge-
willigheid te toonen, dadelijk aan het werk om voor ieder een
hemd te maken en leerde de vrouwen daarbij met de naald om-
gaan en deed zich door haar helpen. Dat de timmerlieden nuttig
waren, behoef ik ook niet te zeggen; zij namen dadelijk al het
lompe onhandige huisraad onderhanden, en maakten knappe tafels,
stoelen, bedsteden, kasten, planken, en al wat zij van dien aard
noodig hadden.
Maar eerst wilde ik hen laten zien hoe knappe kunstenaars uit
zichzelve iets kunnen doen, en nam hen mede naar Will Atkin's
mandenhuis, zooals ik het noemde; en beiden verzekerden, nim-
mer zulk een vernuftig werkstuk gezien te hebben, noch iets wat
in zijn soort zoo regelmatig en knap gebouwd was. Een hunner,
na er lang op gestaard te hebben, zeide tot mij: „Gij kunt er op
aan, dat die man ons niet noodig heeft; gij behoeft hem slechts
gereedschap te geven."
Vervolgens bracht ik al mijn gereedschappen aan wal, en gaf
iedereen een spade, een schop en een hark, want wij hadden geen
eggen of ploegen; en voor iedere plantage een houweel, een breek-
ijzer en een dissel; met bepaling, dat als een daarvan brak of
versleten was, deze dadelijk zonder misnoegen uit den algemee-
nen voorraad aangevuld moest worden. Spijkers, krammen, heng-
sels, hamers, beitels, messen, scharen en allerlei gereedschappen
en ijzerwerk ontving ieder ongeteld zooveel hij noodig had, want
niemand verlangde meer dan hij gebruiken kon. Voor den smid
liet ik twee ton onbewerkt ijzer achter.
Mijn voorraad van kruit en wapens, dien ik hun medebracht,
was zóó groot, dat zij er verrukt van stonden; want nu kondpn
zij, zooals ik gewoon was, met een geweer op ieder schouder uit-
gaan, en wel duizend Wilden het hoofd bieden, zoo zij slechts
een niet onvoordeelige standplaats kozen, wat zij altijd gemak-
kelijk doen konden.
Ik had den jongeling mede naar den wal genomen, wiens moe-
der van honger gestorven was, en ook de dienstmaagd. Deze
laatste was een zedig, welopgevoed, godsdienstig meisje, dat zich
zóó innemend gedroeg, dat iedereen haar gaarne lijden mocht. Zij
leidde onder ons een onaangenaam leven, daar zij de eenigste
vrouw aan boord was, maar droeg dit met geduld. Na eenigen
tijd toen zij alles op mijn eiland zoo goed geordend en bloeiend
zagen en bedachten dat zij in Oost-Indië niets te verrichten en geen
bekenden hadden, kwamen beiden mij verlof vragen op het eiland
te blijven bij mijn huisgezin, zooals zij het noemden. Ik stemde
hierin toe, en hun werd een stuk land aangewezen, waar drie
huizen of tenten opgeslagen werden met vlechtwerk, zooals die
van Atkins verschanst en aan zijn plantage grenzende. Deze ten-
ten waren zoo ingericht, dat aan weerszijden een slaapvertrek was,
en in het midden een groote kamer of schuur, om hun goederen
in te bewaren en te eten en te drinken. En daar de twee andere
Engelschen hunne woning naar dezelfde plaats verlegden, ble-
ven er slechts drie kolonies op het eiland, en niet meer; namelijk
die van de Spanjaarden met den ouden Vrijdag en hunne drie
slaven, in mijn oude woning aan den heuvel, die inderdaad een
uitmuntende stad was, welker vestingwerken zij zoo wel aan
de binnen- als buitenzijde der heuvels uitgebreid hadden,
zoodat zij veilig woonden. Nimmer zag men zulk een stadje
in een bosch of ergens ter wereld, geloof ik, zóó verborgen.
Duizend man hadden het eiland een maand lang kunnen doorzoe-
ken, en zoo" zij niet geweten hadden, dat het bestond, zouden zij
het niet gevonden hebben; want de boomen stonden zóó dicht
opeen, en waren zóó door elkander gegroeid, dat men ze eerst
moest vellen om de plaats te naderen, behalve door twee nauwe
ingangen, die niet gemakkelijk te ontdekken waren ; de een kwam
vlak aan het water uit, wel tweehonderd schreden van de plaats,
en de ander was de reeds beschreven ladder, en de plaats, waar
waar deze uitkwam, was ook dicht met hout begroeid.
De tweede kolonie, die van Atkins, bestond uit vier Engel-
schen, die ik daar vroeger achtergelaten had, met hunne vrouwen
en kinderen; drie slaven, de weduwe en kinderen van den ge-
dooden Engelschman, de jongeling en de kamenieT, die wij ook
voor ons vertrek trouwden. Daar woonden ook de twee tim-
merlieden, de kleedermaker en de smid, die vooral zeer nuttig was
voor hunne geweren, en mijn duizendkunstenaar, die alleen zoo
veel kon als twintig man, en iedereen door zijn grappen opbeurde.
Wij huwelijkten hem aan de kamenier die met den jongeling
met ons aan wal gegaan was.
Ik heb thans met het eiland afgedaan. Ik verliet het in een
bloeienden staat en ging aan boord den 6 Mei, na een verblijf van
vijfentwintig dagen en daar allen besloten hadden er te blijven
tot ik hen kwam afhalen, beloofde ik hen nog eenigen onderstand
van Brazilië te zullen zenden, als ik er gelegenheid toe vinden
kon, vooral nog eenig rundvee, daar wij datgene, wat ik in En-
geland gekocht had, uit gebrek aan voeder hadden moeten slachten.
HOOFDSTUK XXXVIII.
Ontmoeting met Wilden ter zee. — Vrijdag's dood.
— Robinson vindt zijn voormalige deelgenoot in
Brazilië weder. — HU vertrekt naar Oost-Indië.
Den volgenden dag groette ik met een saluut van vijf schoten
en ging onder zeil, en kwam na tweeëntwintig dagen reizens in de
Allerheiligen-baai in Brazilië aan, zonder iets merkwaardigs ont-
moet te hebben, dan dat wij een paar malen door de sterke
strooming ten N. en N. O. uit onzen koers gedreven werden, en
eens of tweemaal werd er „land ten Westen!" geroepen, doch of
het een eiland of het vaste land was, weet ik niet.
Den derden dag echter tegen den avond zagen wij bij stil we-
der en effen zee, in de verte de zee met iets zwarts bedekt, doch
konden niet zien wat het was. De opperstuurman echter, die met
een kijker het grootwant inging, riep dat het een leger was. Ik
begreep niet wat hij meende met een leger, en riep wat te over-
ijld, dat hij stapelgek was, of iets dergelijks. „Wordt niet driftig,
mijnheer," zeide hij, „het is een leger en een vloot ook; er zijn
geloof ik wel duizend kano's, vol volk, die naar ons toe komen
pagaaien." Ik stond een weinig verbaasd en mijn neef, de kapi-
tein, óók, die verschrikkelijke dingen van de Wilden op het eiland
gehoord had, en nimmer te voren in deze zeeën geweest was. Hij
wist niet wat hiervan te denken, en herhaalde twee of drie maal:
„Wij zullen allen verslonden worden!" Ik moet bekennen dat ik
het ook kwaad inzag, daar het doodstil was, en de stroom ons
sterk naar het land dreef. Ik ried hem echter niet bang te zijn,
maar te ankeren, zoodra zij zoo dicht bij waren, dat het gevecht
onvermijdelijk was.
Het weder bleef stil en zij kwamen steeds nader, dus gelastte
ik te ankeren en de zeilen in te nemen. Van de Wilden had men,
zeide ik, niets te vreezen, dan dat zij brand verwekten, en hier-
toe was het noodig de sloepen uit te zetten, en die welbemand,
voor en achter het schip te leggen, opdat het volk daarin met
putsen den brand kon blusschen, als de Wilden dien verwekten.
Aldus wachtten wij hen af, en kort daarop kwamen zij nader;
ik geloof niet dat iemand ooit ontzettender schouwspel zag. De
stuurman had zich echter in het getal van duizend kano's vergist;
naar onze telling waren er niet meer dan honderd vijfentwintig,
doch zwaar bemand ; sommigen voerden zestien en zeventien man
en meer, en de minste zeven of acht.
Toen zij naderbij kwamen, schenen zij geheel ontzet van een
gezicht, en eerst schenen zij niet te weten wat van ons te ma-
ken. Zij naderden steeds meer en meer, en schenen ons te willen
omsingelen, doch wij riepen het volk in de sloepen toe, hen niet
te laten naderen. Tegen onze begeerte bracht dit een gevecht te
weeg, want vijf of zes hunner grootste kano's, kwamen zóó dicht
bij onze boot, dat ons volk hen met de handen toewenkte ach-
teruit te gaan, hetgeen zij zeer goed begrepen en opvolgden; doch
tevens schoten zij een vijftig pijlen op hen af, en een matroos
werd zwaar gewond. Ik riep hen echter toe niet te vuren, en wij
reikten hun eenige planken toe, waarvan de timmerman een soort
van beschot opzette, om hen voor de pijlen te bedekken, als de
Wilden weder mochten schieten.
Een half uur daarna kwamen zij allen te gelijk naar den ach-
tersteven, zóó dicht bij, dat wij hen zeer goed konden onderschei-
den, maar niet bevroeden wat hun oogmerk was. Ik zag dade-
lijk, dat het mijn oude kennissen waren: de Wilden, waarmede
ik zoo veel te doen had gehad; daarop roeiden zij wat terug en
kwamen ons toen zoo dicht op zijde, dat wij hen beroepen kon-
den. Ik gelastte al het volk zich bedekt te houden, als zij soms
weder mochten schieten, doch liet Vrijdag op het dek gaan om
hen toe te spreken en te vernemen wat zij wilden. Of zij hem
verstonden weet ik niet, maar zoodra hij hen aangeroepen had,
riep Vrijdag, dat zij gingen schieten, en ongelukkig voor den ar-
men jongen, schoten zij wel driehonderd pijlen af, en doodden tot
mijn onuitsprekelijke droefheid, den armen Vrijdag, den eenig-
sten man dien zij zagen. De arme jongen was door drie pijlen
getroffen, en drie vielen vlak bij hem, zulke rampzalig-goede
schutters waren zij
Ik was zóó woedend over het verlies van mijn trouwen knecht,
den metgezel van mijn eenzaamheid, dat ik dadelijk vijf stukken
met schroot en vier met kogels geladen, liet afvuren, en hun een
laag toezond, zooals zij zeker nimmer in hun leven gehoord had-
den. Zij waren zóó nabij en onze konstabels mikten zóó goed,
goed, dat één enkele kogel drie of vier hunner kano's verbrijzelde.
Ik weet niet hoevelen er gekwetst en gedood werden, maar
nimmer zag men onder een groote menigte zulk een schrik; der-
tien of veertien hunner kano's waren verbrijzeld of omgeslagen,
en al het volk aan het zwemmen; de overigen roeiden zoo hard
weg als zij konden, zonder zich te bekreunen om hen, wier kano's
gezonken waren. Veel hunner zijn, denk ik, verongelukt. Ons
volk nam een uur later, een armen kerel in, die het nog zwem-
mende gehouden had.
De gevangene was zoo woest, dat hij eten nog spreken wilde,
en wij dachten, dat hij zich wilde laten doodhongeren. Maar
ik wist hem wel te temmen; want ik liet hem in de sloep
werpen, en hield mij alsof wij hem in zee wilden smijten,
als hij niet spreken wilde. Het hielp echter niet, dus werd hij in
zee gegooid, maar hij zwom de sloep na, en riep hen toe, hoewel
zij er niets van verstaan konden. Eindelijk namen zij hem we-
der in, en nu was hij wat handelbaarder; hetgeen ik alleen ge-
wild had, want ik zou hem niet hebben laten verdrinken.
Ik was bitter terneer geslagen door het verlies van mijn Vrij-
dag, en had gaarne naar het eiland willen terugkeeren, om vandaar
een anderen knecht te halen, maar dit ging niet, dus vervolgden
wij onze reis.
En nu ik dezen armen jongen nogmaals noem, moet ik voor
altijd afscheid van hem nemen. Arme brave Vrijdag ! Wij begroe-
ven hem zoo welvoegelijk en plechtig als ons mogelijk was. Het
lijk werd in een kist over boord gezet, waarbij ik elf schoten liet
doen. Dit was het einde van den trouwsten, eerlijksten en gene-
gensten dienaar dien ooit iemand had!
Wij zetten nu met een gunstigen wind koers naar Brazilië, en
ongeveer twaalf dagen later zagen wij land op 50 Z. B., zijnde het
Noordoostelijkste van dat gedeelte van Amerika. Vier dagen liepen
wij Zuidoostwaars, in het gezicht van het land, toen wij kaap
Augustijn zagen, en drie uur later lieten wij het anker vallen in de
Allerheiligenbaai, de plaats mijner redding, vanwaar mijn goed
en kwaad lot begonnen is.
Nimmer liep hier een schip binnen, dat er minder te verrichten
had dan dat van ons, en toch konden wij slechts met de grootste
moeite verlof bekomen, om eenige gemeenschap met den wal te
hebben. Noch mijn compagnon, die nog leefde en een zeer aanzien-
lijk man was geworden, noch mijn twee gemachtigden, noch het
gerucht van mijn wonderbaarlijk behoud op het eiland, konden mij
deze gunst doen verkrijgen. Mijn compagnon, die zich herinnerde,
vijfhonderd gouden moidores aan den prior der Augustijnen, en
driehonderd tweeënzeventig aan de armen te hebben gegeven, haalde
den tegenwoordigen prior over, voor mij van den gouverneur ver-
lof te vragen, om met den kapitein en een ander benevens acht
matrozen aan wal te komen. Dit verkreeg ik onder uitdrukkelijke
voorwaarde; geen goederen zonder verlof aan land te brengen,
noch iemand mede te nemen. Zij waren zóó streng, dat
ik de grootste moeite had om drie balen Engelsche goederen aan
land te mogen brengen, die ik tot sieraden voor mijn compag-
non medegebracht had.
Deze was een braaf, onbekrompen man, ofschoon hij, even als
ik, gering begonnen was. Hij wist niet dat ik hem iets wilde ge-
ven, maar zond mij vleesch, confituren en wijn, dat met eenigen
tabak en drie of vier fraaie gouden sieraden, wel dertig gouden
moidores waard was. Maar ik deed voor hem niet onder in
geschenken, die uit fijn laken, linnen en kant bestonden. Boven-
dien zond ik hem aan dezelfde goederen een waarde van 1oo Pond
Sterling tot een ander doel, en verzocht hem de sloep, die ik voor
mijn kolonie uit Engeland had mede gebracht, in elkander te la-
ten zetten, om daarmede de voorgenomen hulp naar mijn
eiland te zenden. Binnen weinige dagen was de sloep gereed, en
ik gaf den schipper zulke inlichtingen, dat hij het eiland niet mis-
sen kon, waar hij ook, gelijk ik later van mijn compagnon vernam,
gelukkig landde. Een der matrozen, die met mij aan wal ge-
weest was, verzocht mij mede te mogen gaan en zich daar neder
te zetten, en hem een brief aan den Spaanschen gouverneur mede te
geven,opdat deze hem een stuk land zou afstaan,en dat ik hem eenige
kleederen en gereedschap mede zou geven om het land te bebouwen.
De bezending kwam behouden over, en was den inwoners zeer
aangenaam, die nu met de nieuw aangekomenen, een getal van tus-
schen de zestig en zeventig personen uitmaakten, een menigte kleine
kinderen niet medegerekend. Bij mijne terugkomst te Londen vond
ik brieven van hen, die over Lissabon gekomen waren, en door
hen met de naar Brazilië teruggekeerde sloep medegegeven waren,
en waarover ik later spreken zal.
Ik stap thans geheel van mijn eiland af om er niet weer op terug
BOBINBON ORUSOK. 17
te komen, en die het vervolg mijner gedenkschriften lezen, moeten
hunne gedachten daarvan aftrekken, en zullen in de volgende blad-
zijden niets anders vinden dan de dwaasheden van een oud man,
die noch door zijn eigene ongelukken, noch door die van anderen
zich liet afhouden, om die telkens weder te begaan; wien bijna
veertig jaren vol jammer en teleurstellingen geen bezadigdheid, wien
groote voorspoed geen tevredenheid konden verschaffen, noch on-
gehoorde rampspoeden en nood behoedzaamheid konden inprenten.
Ik had even weinig noodig naar Oost-Indië te gaan, als iemand,
die vrij en onschuldig is, zich naar de gevangenis behoeft te
begeven, om zich achter slot te laten zetten en van ellende te
vergaan. Had ik in Engeland een klein scheepje genomen, daar-
mede recht naar mijn eiland gestevend, had ik het, gelijk het
andere schip, beladen met allerlei benoodigdheden voor het
eiland en voor mijn volk, en een patent van de regeering gevraagd,
om het als een aan de Engelsche kroon onderworpen eiland in
bezit te gaan nemen, welk patent ik zeker had kunnen krijgen; had
ik geschut en wapens, bedienden en landlieden medegenomen,
en er in naam van Engeland bezit van genomen en het bevolkt,
gelijk ik gemakkelijk had kunnen doen; had ik mij daar gevestigd,
en het scheepje, met rijst geladen, terug gezonden, gelijk ik ook
had kunnen doen na zes maanden, en het daarop weder in Enge-
land laten uitrusten; had ik dit gedaan en ware ik er zelf ge-
bleven, dan had ik althans als een verstandig mensch gehandeld.
Maar ik was behept met een zucht tot zwerven, die alle voordeel
in den wind sloeg; ik schepte er vermaak in, de beschermer van
de lieden te zijn, die ik daar geplaatst had, en hen op een aarts-
vaderlijke wijze wel te doen, door hen te behandelen als ware ik
hun vader. Ik had geen de minste gedachte het in den naam van
eenige regeering in bezit te nemen, of de bevolking onderdanen van
eenig Rijk te noemen; zelfs dacht ik er niet aan, het eiland een
naam te geven, maar ik liet het zooals ik het vond, als niemands
eigendom, en het volk onder geenerlei wetten dan de
mijne, ofschoon mijn invloed op hen die van een vader en wel-
doener was.
Van Brazilië stevenden wij recht naar Kaap de Goede Hoop,
en hadden wel nu en dan eens storm en tegenwind, maar over
het geheel een gunstige reis. Mijn tegenspoeden op zee waren nu
ten einde, maar andere ongevallen en rampen wachtten mij op
het land, waaruit blijkt, dat dit even zoo wel als de zee, een
middel kan zijn om ons te tuchtigen.
Wij hadden een supercargo aan boord, die na onze komst aan
de Kaap over alles het bestier had, alleen was hij door den vracht-
brief verbonden tot een bepaald getal ligdagen in elke haven,
die wij aandeden. Ik had mij hier niet mede te bemoeien, en al
wat schip en lading betrof, werd door mijn neef den kapitein en
den supercargo beide bestierd naar hun goedvinden.
HOOFDSTUK XXXIX.
De matrozen weigeren met Robinson te varen, die
door zijn neef, den kapitein, in Bengalen
wordt achtergelaten.
Ik zal den lezer niet vervelen met beschrijvingen van plaat-
sen, stukken uit het journaal, met breedten, lengten en afstan-
den, passaatwinden, enz., die alleen nuttig zijn voor hen, die
óók daarheen willen gaan. Wij deden eerst Madagascar aan, waar,
ofschoon de inboorlingen er moedig en verraderlijk, en zeer goed
met bogen en lansen gewapend zijn, waarmede zij zeer behendig
weten om te gaan, wij een poos zeer goed met hen omgingen.
Zij behandelden ons zeer goed, en voor eenige kramerijen als
messen, scharen, enz., die wij hun gaven, brachten zij ons elf
goede vette ossen, niet groot maar goed gevoed, die wij slacht-
ten en gedeeltelijk voor scheepsgebruik inzoutten.
Onze bestemming was thans naar de Perzische golf, en van-
daar naar de kust van Coromandel, terwijl wij Suratta zouden
aandoen; maar hoofdzakelijk wenschte onze supercargo de baai
van Bengalen aan te doen, en als hij op de uitreis niet slaagde
naar zijn genoegen, zou hij naar China stevenen, en het op de
thuisreis beproeven.
Ons eerste ongeval trof ons in de Perzische golf, waar vijf man,
die het aan de Arabische zijde waagden landwaats in te gaan,
door de Arabieren gedood, of in slavernij gevoerd werden; het
overige bootsvolk, dat bij hen was kon hen niet ontzetten, maar had
nauwelijks tijd met de sloep te ontkomen. Ik bracht hen onder
het oog, dat dit een verdiende straf des Hemels was.
Mijn strenge berispingen hierover hadden echter rampzaliger
gevolgen dan ik vermoed had, en de bootsman, die hen destijds
aangevoerd had, kwam eens bij mij en zeide, dat ik die zaak
voortdurend op het tapijt bracht, hetgeen zij, daar ik slechts een
passagier was, die niets op het schip te bevelen had en wiende
reis niets aanging, van mij niet langer verdragen wilden; dat zij
vreesden, dat ik eenig kwaad opzet had, en hen misschien
bij onze terugkomst in Engeland zou aanklagen; en dat, zoo ik
er niet mede ophield, en mij nog verder met hem of wat hij
gedaan had bemoeide, hij het schip zou verlaten, want hij
achtte het dan niet wenschelijk, dat ik met hen aan boord
bleef.
Ik hoorde hem vrij geduldig aan, tot hij gedaan had, en zeide
toen, dat ik zeker altijd den moord van Madagaskar, gelijk ik
dien altijd noemen zou, veroordeelde, en dat ik dit bij alle gele-
genheden ronduit had te kennen gegeven, schoon niet meer tegen
hem dan tegen een ander. Het was waar, dat ik op het schip
niets te bevelen had, maar ik machtigde mij ook volstrekt geen
gezag aan, maar nam alleen de vrijheid om over zaken, die ons
allen betroffen ronduit te zeggen wat ik dacht; dat, welk belang
ik bij de reis had, hem volstrekt niet aanging; dat ik een der
reeders van het schip was, en als zoodanig meende het recht te
hebben om te spreken, en meer te zeggen nog dan ik gedaan had,
en noch hem, noch iemand daarvan eenige verantwoording schul-
dig was; en ik begon hierop warm te worden. Hij antwoordde
weinig of niets, en ik dacht dat de zaak hiermede afgeloopen
was. Wij waren toen op de reede van Bengalen, en daar ik de
plaats gaarne wilde zien, ging ik met den supercargo met de sloep
aan wal. Tegen den avond wilde ik weder naar boord gaan, toen
een van het volk naar mij toekwam, en mij zeide, dat ik geen
moeite moest doen om naar het strand te gaan, want dat zij
orders hadden mij niet aan boord te brengen. Op deze onbe-
schaamde boodschap stond ik niet weinig verbaasd, en vroeg den
man wie hem daarmede belast had. Hij zeide: de bootsman. Ik
maakte hierop geen aanmerkingcn, maar gelastte hem te zeggen,
dat hij zijn boodschap gedaan, en ik er niet op geantwoord had.
Ik zocht dadelijk den supercago op, en zeide hem wat er ge-
beurd was en wat ik er van dacht, namelijk, dat er zeker mui-
terij aan boord zou komen, en verzocht hem dadelijk in een in-
landsche boot naar boord te gaan, en er den kapitein van in
kennis te stellen. Ik had die moeite kunnen sparen, want voor
ik hem gesproken had, was het reeds geschied. De bootsman,
de konstabel, de timmerman, en in één woord al de onderoffi-
cieren, waren, zoodra ik vertrokken was, naar achteren gekomen
en hadden verzocht den kapitien te spreken, en daarop had de
bootsman een lange aanspraak gehouden en na eerst alles herhaald
te hebben wat hij mij gezegd had, zeide hij den kapitein, dat
daar ik nu vreedzaam aan wal was gegaan, zij geen geweld je-
gens mij gebruiken wilden, wat zij anders zouden hebben moe-
ten doen, om mij van boord te krijgen. Zij achtten zich dus ge-
noodzaakt te verklaren, dat zij, die scheep gegaan waren onder
zijn bevel, zich getrouw van hunnen plicht zouden kwijten ; maar
dat, als ik niet van boord wilde gaan, noch de kapitein er mij
toe dwingen wilde, zij allen het schip zouden verlaten en niet
verder met hem zeilen. Op het woord allen keerde hij zich om,
hetwelk, naar het schijnt, een vooraf beraamd sein was, waarop
al de matrozen, die bijeen stonden, riepen: „Ja, allen; allen,
iedereen!"
Mijn neef de kapitein bezat zooveel moed als tegenwoordigheid
van geest, en ofschoon, het voorgevallene hem zeer trof, zeide hij
zeer bedaard dat hij er over denken zou, maar dat hij niets kon
doen, zonder mij eerst gesproken te hebben. Hij trachtte hun
daarop het onbillijke en onrechtvaardige van hun eisch onder het
oog te brengen, maar niets baatte. Zij zwoeren en gaven elkander
in zijn bijzijn er de hand op, dat, zoo hij hun zijn woord niet
gaf, zij mij niet zouden vergunnen, weder aan boord te komen.
Dit was een harde voorwaarde voor iemand, die zoo veel aan
mij te danken had, en niet wist hoe ik het op zou nemen.
Hij wilde aan wal gaan en er met mij over spreken, en hij
noodigde den bootsman uit met hem mede te gaan, om te trachten
de zaak te schikken.
Zei weigerden dit echter eenstemming en zeiden, dat zij niets
meer met mij te doen wilden hebben, noch aan boord, noch aan
den wal, en dat, als ik op het schip kwam, zij allen het zouden
verlaten. „Nu," zei de kapitein, „als dat uw voornemen is, zal
ik er met hem over spreken". Kort nadat de bootsman hem het
bericht had gebracht, kwam hij dan ook bij mij.
Ik was zeer verheugd mijn neef te zien, want ik was bang
dat zij hem met geweld zouden aan boord houden, zeil bijzetten
en met het schip vertrekken, en dan had ik naakt en bloot in
een vreemd land moeten achterblijven. In dar geval ware ik er
erger aan toe geweest, dan toen ik alleen op het eiland was.
Gelukkig waren zij zóó ver nog niet gegaan, en toen mijn neef
mij verhaalde wBt zij hem gezegd en gezworen hadden, zeide ik,
dat hij zich om mij niet bekommeren moest, want dat ik aan
wal zou blijven. Ik verzocht hem alleen, dat hij zorgen zou, mij
al wat ik noodig had aan den wal te zenden, en mij genoeg geld
te zenden, en dat ik dan, zoo goed ik kon, zou zien hoe ik naar
Engeland kwam. Dit nu was mijn neef niet zeer aangenaam,
maar er was niet anders aan te doen; bij ging dus aan boord
en zeide hst volk, dat zijn oom aan hun bescheiden verlangen
had toegegeven en zijn goederen van boord liet halen. Hiermede
was de zaak afgeloopen; het volk keerde tot zijnen plicht terug,
en ik begon ie overwegen welken weg ik thans moest inslaan.
HOOFDSTUK XL.
Hy ontmoet een Engelsen koopman, met wien hij
handels-reizen onderneemt. — Zij worden voor
zeeroovers gehouden. — Overwinnen hun ver-
volgers. — Reis naar China. — Ontmoeting met
de Cothin-Chineezen. — Het eiland Formosa.
— De Golf van Nanking. — Vrees om in de
handen der Hollanders te vallen.
Ik was nu alleen aan het andere einde der wereld, gelijk ik wel zeg-
gen mag; want ik was ter zee drieduizend mijlen verder van Enge-
land, dan toen ik op mijn eiland was; het is waar, ik kon van
hier te land reizen, door het land van den Grooten Mogol naar
Suratta, vandaar naar Bassora te water, de Perzische golf op,
en zoo den reisweg der karavanen op, door de Arabische woestijn
Alleppo, en vandaar naar Italië, en zoo over land naar Frank-
rijk; en dit zou te zamen gerekend, zeker meer dan de helft van
den diameter des aardbols bedragen.
Een ander middel was er nog, namelijk te wachten op Engelsche
schepen, die van Sumatra naar Bengalen kwamen, en daarmede
naar Engeland lerug te gaan.
Thans had ik het verdriet het schip te zien vertrekken zonder
mij; een behandeling, die iemand, geloof ik, nimmer wedervaren
is, dan van zeeroovers. Mijn neef liet mij twee bedienden, of liever
lotgenooten, achter; de een was de onderschrijver, dien hij over-
reed had, om bij mij te blijven, en de andere was zijn eigen knecht.
Ik nam mijn intrek in het huis van een Engelsche vrouw, waar
verscheidene kooplieden logeerden, doch slechts één Engelschman.
Hier had ik het zeer goed, en om niets overijld te doen, bleef ik
hier negen maanden, alvorens ik tot een besluit kwam, wat ik
doen en hoe ik verder trekken zou. Ik had eenige Engelsche
goederen van groote waarde en vrij wat geld bij mij, daar mijn
neef mij goed voorzien had.
Ik ontdeed mij spoedig en zeer voordeelig van al mijn goederen
en zooals ik altijd voornemens was geweest, kocht ik er eenige
fraaie diamanten voor, dat in mijn omstandigheden het best was,
omdat ik dan altijd mijn bezittingen kon medevoeren.
Na lang hier gebleven te zijn, zonder dat het mij gelukte, een
gelegenheid naar Engeland te vinden, die mij aanstond, kwam op
een morgen de Engelsche koopman bij mij, die in hetzelfde huis
logeerde, en met wien ik bevriend was geraakt. „Landsman!" zeide
hij, „ik heb u een voorslag te doen, die ik vertrouw, dat u zal
aanstaan, nadat gij er goed over nagedacht znlt hebhen. Hier zijn
wij, gij bij toeval en ik uit eigen verkiezing, in een deel der
wereld, dat zeer ver van ons vaderland is, maar waar door
ons, die verstand van zaken hebben, vrij wat geld te verdienen
is. Als gij duizend pond wilt uitleggen, evenals ik, zullen wij het
eerste het beste schip huren, dat wij krijgen kunnen; gij zult
kapitein en ik koopman zijn, en wij zullen een reisje naar China doen.
Dit voorstel beviel mij zeer, vooral omdat het op een zoo goed-
hartige en vriendelijke wijze gedaan werd. Het duurde echter eenigen
tijd, voordat wij een schip naar ons ons genoegen konden vinden,
en toen wij dit hadden, was het niet gemakkelijk, om zooveel
Engelsche matrozen te krijgen, om de reis te kunnen doen en die
tevens de overige matrozen, die wij hier en daar opnamen, in
bedwang moesten houden. Na een poos kregen wij een stuurman,
een bootsman en een konstabel, alle drie Engelschen; een Hol-
landsche timmerman en drie Portugeezen als eerste matrozen;
met deze meenden wij het wel te kunnen doen, terwijl wij overi-
gens Hindoes namen, om de verdere bemanning uit te maken.
Wij deden eerst Achin op het eiland Sumatra aan, en vandaar
gingen wij naar Siam, waar wij eenige onzer goederen voor opium
en arak ruilden; daar het eerste hij de Chineezen zeer duur
betaald wordt en toen juist zeer schaars was. Om kort te gaan,
wij gingen naar Suskan, deden eene zeer groote reis, bleven acht
maanden uit, en keerden naar Bengalen terug.
Wij hadden een voordeelige reis, en veel geld verdiend, en ik
kreeg zooveel kijk op die wijze van handel drijven dat, ware ik
twintig jaren jonger geweest, ik in verzoeking zou gekomen zijn,
om daar te blijven en mijn fortuin te maken. Maar waartoe zou
dit dienen bij iemand, die boven de zestig jaren oud was, geld ge-
noeg bezat, en meer reisde uit een onbedwingbare zucht om de we-
reld te zien, dan uit winzucht?
Maar dit was niet alles. Ik verlangde vurig dichter bij mijn va-
derland te zijn, en kon volstrekt tot geen besluit komen, welken
weg daartoe in te slaan. Terwijl ik hierover nadacht, stelde mijn
vriend, die altijd om zijn zaken dacht, mij een andere onderne-
ming voor, naar de Specerij-eilanden, en om van de Manilla's of dien
kant uit een lading nagelen mede te brengen. Wel handelen de Hol-
landers op deze plaatsen, maar zij behooren gedeeltelijk aan de
Spanjaarden. Wij gingen echter zoo ver niet, maar naar ergens an-
ders, waar hun macht niet zoo gevestigd is, als te Batavia, Ceylon
enz. De toebereidselen waren spoedig gereed. Wij volbrachten de
reis gelukkig, legden te Borneo aan, en op verscheidene eilanden,
wier namen mij ontgaan zijn, en kwamen binnen vijf maanden
terug. Onze specerijen, die voornamelijk in kruidnagelen en eenige
muskaatnoten bestonden, verkochten wij aan Perzische kooplieden,
en wij verdienden weer veel geld.
Een poos daarna kwam een Hollandsch schip van Batavia bin-
nen; het was geschikt voor reizen langs de kust en niet naar
Europa. Het volk gaf voor, dat zij zooveel van ziekte geleden had-
den, dat de kapitein geen volk genoeg had, om weder naar zee te
gaan, en daarom binnengeloopen was, en hetzij dat hij geld ge-
noeg had, of om andere redenen, naar Europa verlangde; hij
maakte openlijk bekend, dat hij zijn schfp wilde verkoopen. Dit
kwam mij vroeger ter oore dan mijn compagnon, en ik kreeg lust
het te koopen. Ik ging dus naar hem toe, en sprak er hem over.
Hij dacht een poos er over na, want hij overijlde zich nooit, en
zeide eindelijk: „Het is wel wat groot; maar wij zullen het ne-
men." Wij kochten het schip, betaalden het, en namen er bezit
van. Toen dit afgeloopen was, besloten wij, het volk te vragen,
of zij met onze matrozen bij ons dienst wilden nemen, maar plot-
seling waren zij allen verdwenen, nadat zij, gelijk wij later verna-
men, niet hun gage, maar ook hun aandeel van den koopprijs had-
den ontvangen. Wij deden navraag naar hen, en eindelijk zeide
men ons, dat zij allen over land naar Agra, waar de groote Mogol
zijn verblijf hield, waren gegaan, en vandaar naar Surat, en zoo
per schip naar de Perzische golf trokken.
Om den lezer niet met beuzelingen te vermoeien; ik bracht in
het geheel in dit werelddeel zes jaren door met van de eene haven
naar de andere te varen, en ging in het laatste jaar met mijn
compagnon op reis naar China, doch eerst zouden wij Siam aan-
doen om rijst in te koopen. Tegenwinden noodzaakten ons hier
een langen tijd in de engte van de Molucco's en tusschen de
andere eilanden te kruisen, doch nauwelijks waren wij uit dit
moeilijke vaarwater, of wij vonden dat het schip lek was, zonder
dat wij konden vinden, waar dit lek zat. Hierdoor waren wij ver-
plicht om een haven op te zoeken, en mijn compagnon, die hier
beter dan ik bekend was, gelastte den kapitein, de rivier Cambo-
dia op te varen; want ik had een Engelschen stuurman,zekeren
Thomson, kapitein gemaakt, omdat ik geen lust had, om zelf het
gezag te voeren. Deze rivier ligt noordwaarts van de golf of baai
die zich tot Siam uitstrekt.
Terwijl wij hier lagen en dikwijls om ververschingen naar den
wal gingen, ontmoette ik daar eens een Engelschman, naar het
scheen, konstabelsmaat op een Engelsche Oost-Indievaarder, die
op dezelfde rivier dicht bij Cambodia ten anker lag. Hij kwam
naar mij toe, en sprak mij in het Engelsch aan, zeggende : „Mijn-
heer! wij kennen elkander niet, maar ik heb u iets te zeggen, dat
van veel belang voor u is". Ik zag hem strak aan, en dacht eerst,
dat ik hem kende, maar dat was zoo niet. „Zoo het iets vanbe-
lang voor mij, en niet voor u is," zeide ik „wat beweegt u dan,
om het mij te zeggen?" — „Het groote gevaar, waarin gij u
bevindt, en dat gij, naar ik meen te zien, geheel niet vermoedt,
treft mij, hernam hij. — „Ik weet niet in welk gevaar ik mij be-
vinden zou," zeide ik, „behalve dat mijn schip een lek heeft, dat
ik niet vinden kan, maar ik denk het morgen op zijde te halen,
en verder te zien." „Lek of niet, gij zult wel wijzer doen, dan met
uw schip morgen hier te blijven, als gij gehoord hebt, wat ik u
zeggen zal," hernam hij. „Weet gij wel, dat de stad Cambodia
slechts vijftien mijlen van hier ligt, en dat er vijf mijlen aan deze
zijde twee groote Engelsche en drie Hollandsche schepen liggen?"
— „Wel, wat gaat mij dat aan?" hernam ik. — „Waarlijk, mijn-
heer!" antwoordde hij, „iemand, die op zulke avonturen uitgaat
als gij, is het niet geraden om een haven binnen te loopen, zonder
eerst te onderzoeken welke schepen daar zijn, en of hij in staat
is, ze het hoofd te bieden. Ik geloof niet, dat gij tegen hen
opgewassen zijt." Ik lachte over deze woorden, die mij geen zorg
baarden, want ik kon niet begrijpen wat hij meende, dus zeide ik
eenigzins scherp: „Ik wenschte wel, dat gij duidelijker spraakt,
mijn vriend! waarom zou ik bang zijn voor eenig Hollandsch of
Engelscn schip; ik ben geen smokkelaar. Wat kunnen zij tegen
mij hebben?"
Hij zette een misnoegd gelaat; doch zeide na een poos zwij-
gen, met een glimlach: „Welnu, mijheer! als gij u veilig acht,
moet gij afwachten wat er gebeuren zal. Het spijt mij, dat gij
doof zijt voor goeden raad, maar wees verzekerd, dat zoo gij niet
dadelijk in zee steekt, gij met het volgende getij door vijf
groote booten zult aangevallen worden; en als gij misschien
genomen mocht worden, zal men u als een zeeroover ophangen
en daarna uw proces opmaken. Ik had gedacht," vervolgde hij,
„dat gij een dergelijk bericht anders zoudt hebben opgenomen."
— „Ik ben nimmer ondankbaar," antwoordde ik, „voor eenige
dienst, noch jegens iemand, die mij een dienst doet; maar ik
begrijp niet, hoe zij zulk een plan tegen mij kunnen hebben.
Daar gij echter zegt, dat er geen tijd te verliezen is, en dat
er eenig misdadig voornemen bestaat, zal ik dadelijk aan
boord gaan en in zee steken, als mijn volk het lek kan stop-
pen, of wij zonder dat, zee kunnen bouwen. Maar," vervolgde ik,
„ik zou gaarne de reden hiervan weten. Kunt gij mij hieromtrent
geen opheldering geven?"
„Slechts gedeeltelijk, mijnheer!" zeide hij, „maar ik heb een
Hollandsch zeeman bij mij, en ik geloof, dat hij u wel alles zal
willen verhalen; maar er is nauwelijks tijd toe. De hoodzaak
echter is deze, waarvan het begin u wel bekend zal zijn, namelijk
dat gij met het schip te Sumatra geweest zijt, dat daar uw kapitein
met drie of vier man door de Maleiers vermoord is geworden, en
dat gij, of eenigen die met u daar aan boord waren, er met het schip
van doorgingen, en sedert zeeroof gepleegd hebben. Dit is de hoofd
inhoud der zaak; en gij zult allen als zeeroovers opgepakt en
zonder vele plichtplegingen opgehangen worden; want gij weet,
dat koopvaarders zeeroovers een kort proces aandoen, als die
in hunne handen vallen."
„Nu spreekt gij rond en duidelijk," zeide ik, „en ik bedank u,
en ofschoon ik weet, dat wij niets van dit alles bedreven hebben,
maar op een eerlijke wijze aan dit schip gekomen zijn, zal ik
echter op mijn hoede zijn als er zoo iets gebeurt, en daar gij het
eerlijk schijnt te meenen." — „Spreek niet van op uw hoede te
zijn, mijnheer!" zeide hij, „het beste is het gevaar te ont-
wijken. Zoo gij op uw leven en op dat van uw volk eenigen
prijs stelt, zoo kies de ruimte, zoodra het hoogwater is, en daar
gij een geheel getij voor u hebt, zult gij al ver in zee zijn, voor-
dat zij bij u komen, en daar zij twintig (Eng.) mijlen moeten
afleggen, wint gij bovendien twee uren door het verschil van het
getij, en daar zij slechts met sloepen afkomen, zullen zij u niet
te ver in zee kunnen volgen, vooral als het wat waait." — .,Ik
heb waarlijk veel verplichting aan u," zeide ik, „hoe zal ik u
dit vergelden?" — „Spreek daarvan niet, mijnheer!" zeide hij,
zoolang, gij niet weet, of het waarheid is wat ik u gezegd heb.
Ik zal u iets voorstellen: Ik heb negentien maanden gage te goed
op het schip, waarmede ik uit Engeland ben gekomen, en de Hol-
lander, die bij mij is, zeven maanden. Zoo gij ons deze geven wilt,
zullen wij met u gaan; en zoo gij overtuigd wordt, dat wij uw
leven en dat van uw volk en de lading gered hebben, laten wij
de meedere belooning aan u over."
Ik stemde dadelijk hierin toe, en ging onmiddelijk met hen
aan boord. Zoodra ik op zijde kwam, riep mijn compagnon, die
op het dek stond, mij verheugd toe: „Wij hebben het lek gevon-
den en al gestopt ook." — „Goddank, dat ik het hoor", zeideik,
„maar licht dadelijk het anker!" — „Dadelijk ankerlichten?"
herhaalde hij, „wat is er gaande?" — „Vraag niet," zeide
ik, „maar roep alle mannen aan het werk, en laat het
anker lichten, zonder een oogenblikte verliezen." Hij keek vreemd
op, maar riep dadelijk den kapitein, en gaf hem orders, en ofschoon
de eb nog niet doorgekomen was, dreef een koelte van het land
ons echter naar zee. Daarop riep ik hem in de kajuit en verhaalde
hem wat er gaande was, en riep toen de twee mannen binnen,
en zij verhaalden ons het overige; maar daar hiermede vrij wat
tijd verliep, hadden zij nog niet gedaan, toen reeds een matroos
aan de kajuit deur kwam, om ons te zeggen, dat de kapitein ons
liet weten, dat er jacht op ons gemaakt werd. — Jacht, door
wie?" vroeg ik. — „Door vijf sloepen met volk," zei de man.
— „Het is goed", zeide ik. Ik liet daarop al het volk achterop
komen, en verhaalde hun, dat men voornemens was, om het
schip prijs te verklaren en ons als zeeroovers te behandelen,
en vroeg, hun, of zij ons trouw wilden bijstaan. Zij antwoordden
welgemoed dat zij ons tot in den dood zouden getrouw blijven.
Toen vroeg ik den kapitein, hoe wij hen het best zouden
afslaan, want dat ik mij tot den laatsten droppel bloeds wilde
verdedigen Hij zeide, dat het best ware, hen met onze
stukken zoo lang mogelijk op een afstand te houden, en
daarna hen met ons handgeweer te beletten, dat zij ons en-
terden; maar als dat alles vergeefs was, dat wij ons dan
omlaag i"moesten begeven, in de hoop, dat zij geen gereed-
schappen mochten hebben, om onze beschotten open te breken.
De konstabel ontving middelerwijl orderom twee stukken voor
en achter te plaatsen, zoodat zij het dek bestreken, en die te la-
den met geweerkogels, oud ijzer en wat hij maar vond. Terwijl wij
ons zoo gereedmaakten om te vechten, hielden wij het echterzee-
waarts met een tamelijke koelte en konden de sloepen op eeni-
gen afstand zien, zijnde vijf groote barkassen, die ons vervolgden
met zoovel zeil als zij slechts konden bijzetten. Twee daarvan,
die wij door onze kijkers konden zien, dat Engelsche waren, wa-
ren de anderen bijna twee mijlen vooruit, zoodat wij zagen, dat
zij ons zouden inhalen. Hierop deden wij een schot met los kruid,
als sein dat zij zouden bijleggen, en heeschen een witte vlag, tot
teeken dat wij onderhandelen wilden, maar zij hielden vol, totdat
zij binnen het bereik van ons geschut kwamen. Hierop streken
wij de witte vlag, daar zij er niet op geantwoord hadden, heeschen
de roode en vuurden op hen met scherp. Desniettemin hielden
zij vol, totdat zij zóó dicht genaderd waren, dat wij hen met een
roeper konden paaien; dus riepen wij hun toe om af te houden,
als zij hun leven liefhadden.
Het baatte alles niets; zij bleven ons volgen en trachtten onder
onzen spiegel te komen, om ons zoo te enteren; waarop ik, ziende
dat wij alles van hen te vreezen hadden en dat zij op de andere
booten, die hen volgden, rekenden, gelastte het schip te wenden,
zoodat zij ons op zijde kwamen, waarop wij dadelijk vijf stukken
op hen afvuurden. Een schot trof zóó goed, dat het den achter-
steven van een boot wegsloeg, waardoor het volk de zeilen moest
innemen en allen voorop loopen, om de boot niet te doen zinken;
deze was dus buiten gevecht gesteld, maar daar de andere boot
nog volhield, besloten wij op deze alleen te vuren.
Terwijl dit geschiedde had een van de drie achterste booten,
die de andere twee vooruitgeraakt was, de door ons gehavende
boot bereikt, en wij zagen naderhand, dat zij er het volk uit had
overgenomen. Wij riepen de voorste boot weder aan, en boden een
wapenstilstand aan, om te onderhandelen en te weten wat zij van
ons wilden hebben, maar ontvingen geen antwoord, terwijl zij na-
der onder onzen spiegel schoot. Hierop haalde onze konsta-
bel, die een vlngge knaap was, zijn twee jagers uit en gaf vuur op
haar, zonder te treffen. Het volk in de boot juichte en wuifde met
hunne mutsen; maar de konstabel had spoedig weder geladen, en
een schot trof het volk, schoon het de boot miste, en deed veel
kwaad onder hen, gelijk wij duidelijk zagen. Maar wij stoorden ons
hieraan niet, maar wendden weder, en deden nog drie schoten,
waarmede wij de boot bijna verbrijzelden, vooral was het roer en
een deel van den steven geheel weggeschoten; zij streken dus ijlings
het zeil en waren geheel in wanorde. Maar om hun ongeluk te vol-
tooien, gaf de konstabel nog tweemaal vuur op hen. Waar hij hen
trof weet ik niet, maar de boot begon te zinken en eenigen lagen
reeds in het water. Dadelijk bemande ik hierop onze pinas, die
wij op zijde hadden liggen, met last om eenigen van het volk, zoo
het mogelijk was, te redden en dadelijk met hen aan boord te ko-
men, omdat de andere booten ook opkwamen. Ons volk vischte
drie man op, waarvan een reeds half verdronken was, die wij eerst
na veel moeite weder bijbrachten. Zoodra zij aan boord waren,
zetten wij zooveel zeil bij als wij konden en hielden zeewaarts, en
toen de andere drie booten bij de twee voorste gekomen waren,
zagen wij, dat zij de jacht opgaven.
Aldus van een gevaar bevrijd, dat veel grooter scheen, dan ik
verwachtte, ofschoon ik er nog de reden niet van begreep, zorgde
ik, dat wij onzen koers veranderden, zoodat niemand wist waar wij
heengingen. Wij legden dus eerst oostwaarts aan, geheel buiten het
vaarwater van alle Europeesche schepen, hetzij naar China of naar
eenig ander handelsterrein. Toen wij op zee waren, begonnen wij
de beide zeelieden te ondervragen naar de reden van dit alles. De
Hollander helderde ons nu het geheim op, zeggende, dat de kerel,
die ons het schip verkocht had, niet anders dan een dief was, die
er met het schip was van doorgegaan. Hij verhaalde vervolgens hoe
de kapitein, dien hij mij noemde, doch wiens naam mij ontgaan is,
op de kust van Malacca, met drie van zijn volk, vermoord was
geworden; en dat hij met nog vier anderen in het bosch gevlucht
was, waar zij een geruimen tijd hadden rondgezworven, tot hij
zich gered had op een Hollandsch schip, dat daar een boot aan wal
gezonden had, om zoet water in te nemen.
Vervolgens verhaalde hij, hoe hij, op Batavia gekomen, twee ma-
trozen van het geroofde schip had ontmoet, die de overigen op
reis verlaten hadden, en hoe deze hem gezegd hadden, dat de ke-
rel, die met het schip doorgegaan was, het in Bengalen aan een
troep zeeroovers verkocht had, die er mede waren gaan kruisen
en dat zij reeds éen Engelsch en twee Hollandsche schepen geno-
men hadden, alle rijk beladen. Dit laatste gedeelte sloeg op ons en of-
schoon wij wisten dat het valsch was, echter, gelijk mijn compagnon
aanmerkte, het ware vruchteloos geweest ons te verdedigen of lijfsbe-
houd van hen te verwachten, als wij in hunne handen waren gevallen,
terwijl zij zulk eene meening van ons koesterden, en te meer, daar
onze beschuldigers tevens onze rechters waren en alleen naar hun-
ne blinde driften te werk gingen. Hij sloeg derhalve voor, om recht-
streeks naar Bengalen, vanwaar wij kwamen, terug te keeren,
zonder eenige haven aan te doen, omdat wij daar konden bewijzen,
hoe wij aan het schip gekomen waren. In alle gevallen, als wij
genoodzaakt waren, ons tot de rechtbank te wenden, konden wij
ten minste verwachten, volgens rechten behandeld te worden, en
niet eerst gehangen, en dan ons proces opgemaakt te worden.
Eenigen tijd dacht ik er ook zoo over, maar na rijp overleg
zeide ik hem, dat ik het zeer gevaarlijk achtte, om naar Benga-
len te willen terugkeeren, want daar wij tusschen de Moluccos
waren, konden wij verwachten overal door de Hollanders en En-
gelschen aangevallen te worden, en als wij genomen werden, ter-
wijl wij als het ware vluchtten, zouden wij ons eigen vonnis uit-
spreken en men zou geen verder bewijs tegen ons noodig achten.
Ik vroeg den Engelschen zeeman naar zijn meening, en deze gaf mij
gelijk. Dit gevaar smaakte mijn compagnon en het scheepsvolk
weinig, en wij besloten naar de kust van Tonking en zoo naar
China te stevenen, en daar op een of andere wijze ons schip trach-
ten te verkoopen, en met een vaartuig van het land, dat wij be-
komen konden, terug te keeren. Dit werd goedgekeurd, en dus
stevenden wij N. N. Oostwaarts, en hielden ons ongeveer vijftig
mijlen ten Oosten van het gewone vaarwater.
Dit had echter dat ongemak, dat wij gestadig tegenwind had-
den, daar de passaat bijna altijd uit het O. en O. N. O. blies,
zoodat we een lange reis hadden, terwijl we slecht van levens-
middelen voorzien waren; en wat nog erger was, er was eenige
kans, dat die schepen, wier booten ons vervolgd hadden, waar-
van sommigen dien kant heen moesten, daar vóór ons waren
aangekomen, of aan een anderen Chinavaarder tijding van ons
gegeven hadden, en dat die ons even snel vervolgden. Ik moet
bekennen dat ik vrij ongerust was, en mij in den gevaarlijksten
toestand achtte, waarin ik mij nog ooit bevonden had. Want in
welke hachelijke omstandigheden ik ook geweest was, nimmer te
voren was ik als een dief vervolgd, of had ik ooit iets gedaan
wat oneerlijk, ongeoorloofd, laat staan diefachtig was. Ik was voor-
namelijk mijn eigen vijand geweest, of liever, niemand vijandig
dan mijzelven. Maar nu was ik er zoo slim aan toe als mogelijk
was, want ofschoon volmaakt onschuldig, zag ik geen kans, om
die onschuld te doen blijken, en als ik genomen mocht worden,
zou dit zijn, omdat men mij hield voor een misdadiger van de
ergste soort, althans naar de schatting van die lieden, met wie
ik te doen zou hebben.
Dit maakte mij hoogst ongerust, ofschoon ik niet wist hoe er
mij uit te redden, noch waar ik zou heengaan. Mijn compagnon,
die mij zoo neerslachtig zag, hoewel hij er in den beginne het
meest ontsteld van was geweest, trachtte mij een riem onder het
hart te steken, en terwijl hij mij de verschillende havens van die
kust beschreef, zeide hij mij, dat hij op de kust van Cochinchina
of in de baai van Tonking zou binnenloopen, en daarna naar
Macao gaan, een stad, die vroeger aan Portugeezen behoorde, en
waar nog zeer vele Europeanen woonden; voornamelijk de zende-
lingen, die gewoonlijk zich daarheen begeven, om vandaar naar
China te gaan. Wij besloten dus daarheen te gaan. Toen wij na-
dachten in welke gevaarlijke omstandigheden wij waren, besloten
wij een riviertje op te varen, dat smal, maar diep genoeg voor
ons was, en te zien of wij, hetzij te land of met de sloep, te
weten konden komen, welke schepen er in de havens
lagen. Dit gelukkig besluit was ons behoud, want er lagen in de
baai van Tonking wel geen Europeesche schepen, maar den vol-
genden morgen kwamen er twee Hollanders binnen en een derde
schip, dat geen vlag voerde, maar dat wij ook voor een Hollan-
der aanzagen, voer ons op twee mijlen afstands voorbij, koers zet-
tende naar de Chineesche kust, en des namiddags zagen wij twee
Engelschen denzelfden koers houden, en dus zagen wij ons van
alle kanten omringd van vijanden.
Wij lagen op een kleine rivier, op weinige mijlen afstand van
het noordelijk uiteinde van dat land, en met onze boot verkenden
wij de kust tot aan het punt van de groote baai van Tonking,
en op deze vaart langs de kust ontdekten wij, hoe wij als het
ware van vijanden omringd waren. Het volk van dit land was het
onbeschaafdste van al de kustbewoners aldaar; het hadgeenerlei
omgang met andere natiën, en handelde alleen in visch en olie en
dergelijke. Als een blijk van hunne woestheid, kan ik vermelden,
dat zij onder meer gewoonten ook die hadden, dat zoo eenig
schip bij ongeluk op hunne kust strandt, zij al het scheepsvolk
tot gevangenen, dat wil zeggen tot slaven maken, en wij hadden
weldra een blijk van hunne geaardheid, bij de volgende gelegenheid.
Ik heb reeds gezegd, dat ons schip op zee een lek had gekre-
gen, dat wij eerst niet hadden kunnen stoppen; echter was het
gelukkig dicht gemaakt op het oogenblik, dat wij door de Hol-
landsche en Engelsche schepen bij de baai van Siam zouden ge-
nomen worden. Het schip was echter niet zoo dicht als het wel
behoorde, en dus besloten wij, terwijl wij hier waren, onze zwaar-
ste goederen aan wal te brengen, en het schip te kalefateren en
zooveel mogelijk de lekken te stoppen. De inboorlingen die nim-
mer zoo iets gezien hadden, kwamen naar het strand, en toen zij
het schip zoo op zijde zagen liggen, en ons volk niet zagen, dat
aan de andere zijde op stijgers en in de booten aan het werk
was, begrepen zij, dat het schip op zijde geslagen was en aan den
grond zat.
In deze meening kwamen zij allen, een paar uren later, met tien
of twaalf groote booten, waarin acht tot tien man waren, op ons af,
ongetwijfeld met het oogmerk, om het schip te plunderen, en als
zij ons vonden, als slaven weg te voeren naar hunnen koning of
opperhoofd, want hoe zij geregeerd worden, weet ik niet. Toen zij
het schip genaderd waren, en er rondom roeiden, zagen zij ons
allen hard aan het werk aan de buitenzijde van het schip, was-
schende en schrappende en stoppende. Zij stonden een poos naar
ons te kijken, en wij, die eenigszins verrast waren, konden ons
niet verbeelden wat hun oogmerk was; maar om zeker te zijn,
lieten wij eenigen in het schip gaan, om aan de anderen, die aan
het werk waren, wapens en kruit en lood toe te reiken, om zich
mede te verdedigen, als het noodig was. Na een kwartier beraad-
slaagd te hebben, schenen zij te meenen, dat wij werkelijk ge-
strand waren, en nu allen bezig waren, om het schip vlot te krij-
gen of ons met de sloepen te redden, en toen wij wapens in de
booten lieten, begrepen zij, dat wij eenige goederen trachtten te
bergen. Zij dachten, dat het thans van zelve sprak, dat alles hun
toekwam, en dus voeren zij in slagorde recht op ons aan.
Ons volk werd verschrikt door hun aantal. Ik gelastte dadelijk
het volk dat op den steiger werkte, om er af te komen, en hen,
die in de booten waren, dat zij het schip omroeien zouden en aan
boord komen, terwijl de weinigen, die met ons aan boord waren,
alle krachten inspanden, om het schip overeind te halen. Maar eer
het volk op den steiger en dat in de booten konden doen wat hun
gelast was, hadden de Cochinchineezen hen ingehaald, en twee hun-
ner booten kwamen onze sloep op zijde, en begonnen het volk aan
te pakken als hunne gevangenen.
De eerste, die zij aangrepen, was een Engelsch matroos, een kloeke
sterke kerel, die een geweer in de hand had, maar, in plaats van
vuur te geven, het in de boot legde, zeer onverstandig naar mij
dacht. Maar hij wist zeer goed wat hij deed, want hij greep den
barbaar aan, en rukte hem uit zijn boot in de onze, waar hij hem
bij de ooren greep en zijn hoofd zóó geweldig tegen den kant van
BOBINSON CBUSOK. 18
de sloep stiet, dat de man onder zijn handen dood bleef. Een Hol-
lander, die naast hem stond, nam terwijl het geweer op, en sloeg
met de kolf zoo om zich heen, dat hij vier of vijf, die in de sloep
wilden komen, neervelde; maar dit hielp weinig tegen veertig of
vijftig man, die onbevreesd, omdat zij hun gevaar niet kenden,
in de andere sloep sprongen, waarin slechts vijf man waren. Een
toeval verschafte ons volk echter een volkomene overwinning en
bovendien vrij wat stof tot lachen.
Onze timmerman was namelijk bezig, de buitenzijde van het schip
te breeuwen en de naden te vullen, waar hij die gekalfaat had, om
de lekken te stoppen, en had juist twee ketels in de boot gelaten,
de een met kokende pik en de andere met harpuis, olie en smeer,
gelijk de scheepsbreeuwers gebruiken, en de man, die bij hem was,
had een grooten ijzeren lepel in de hand, waarmede hij de lieden,
die met dat goed werkten, er van voorzag. Twee vijanden stap-
ten voor in de boot, waar die man stond; hij bedeelde hen ter-
stond met een lepel vol van zijn brouwsel, dat hen zóó zengde en
brandde, daar zij bijkans naakt waren, dat zij brullend als stie-
ren in zee sprongen. De timmerman zag het en riep: „Goed ge-
daan; Jaap! geef ze nog wat!" en terwijl hij zelf voorop stond,
nam hij een van de dwijlen, en doopte die in de harpuispot, en
hij en zijn maats besproeiden hen zóó rijkelijk, dat van al het volk
in de drie booten er niet één was, zonder duchtig gebrand en ver-
schroeid te zijn; en zulk een gehuil en getier hieven zij aan, als ik
nimmer gehoord had. Ik mag hier wel opmerken, dat hoewel na-
tuurlijk pijn iedereen schreeuwen doet, echter ieder volk een bij-
zondere wijze van schreeuwen heeft, dat evenveel van elkander
verschilt als hun spraak. Ik kan het geluid van deze kerels niet
gepaster noemen dan gehuil, want nimmer hoorde ik iets, dat zoo
naar wolvengehuil geleek, dat ik, zooals ik verhaald heb, op de
grenzen van Languedoc gehoord had.
Terwijl dit gebeurde, hadden mijn compagnon en ik met het
overige volk aan boord het schip weder overeind gehaald, en de
stukken weder op zijn plaats gebracht. De konstabel verzocht mij,
de booten terug te roepen, omdat hij vuren wilde. Ik riep hem
toe, geen vuur te geven, want de timmerman zou dat wel voor
hem klaren, maar gelaste hem, nog een ketel met harpuis te vuur
te zetten, waarvoor onze kok zorgde. De vijand was echter van de
eerste ontvangst zóó voldaan, dat hij niet terugkwam, en toen zij,
die het verst af waren, het schip vlot za^en, schenen zij het raad-
zaam te achten, die onderneming op te geven. Hiermede eindigde
dit koddig gevecht. Den volgenden morgen gingen wij onder zeil,
en vonden dat ons schip thans geheel dicht was. Wij wilden de
baai van Tonking inloopen, want wij wenschten te weten wat daar
bekend was omtrent de Hollandsche schepen, die daar geweest wa-
ren, maar omdat wij verscheidene schepen derwaarts hadden zien
stevenen, durfden wij er niet binnenloopen. Wij hielden dus N.
Oostwaarts naar het eiland Formosa, evenzeer vreezende, een En-
gelsch of Hollandsch schip te zien, als een Engelscn of Hollandscn
koopvaarder in de Middellandsche zee vreest een Algerijnsche ka-
per te zien.
Eenmaal in volle zee zijnde, hielden wij N. Oostwaarts, alsof
we naar Manilla of de Philippijnsche eilanden wilden stevenen,
ten einde buiten het vaarwater der Europeesche schepen te blij-
ven; en toen weder Noordelijk tot op een breedte van 22°20', op
welke wijze wij Formosa bereikten, waar wij ankerden, om water
en levensmiddelen in te nemen.
Wij zeilden vervolgens Noordwaarts en hielden het op een af-
stand van de Chineesche kust, tot wij wisten, dat wij alle havens
van China voorbij waren, die gewoonlijk door Europeanen bezocht
worden, daar wij zoo mogelijk niet in hunne handen wilden val-
len, hetgeen ons vooral in dit land geheel of gedeeltelijk in het
verderf zou gestort hebben. Ik in het bijzonder was zoo bevreesd,
om in hun macht te geraken, dat ik liever in die der Spaansche
inquisitie had willen zijn. Op 300 gekomen, besloten wij de eerste
haven, die zich opdeed, binnen te loopen, en toen wij op twee
mijlen afstand van de kust waren, kwam een oude Portugeesche
loods bij ons aan boord, om zijn dienst aan te bieden, die wij aan-
namen. Zonder te vragen waar wij heen wilden, zond hij daarop
zijn boot weg, waarmede hij gekomen was. Daar ik begreep, dat
wij ons thans door den ouden man konden laten brengen, waar
wij wilden, begon ik met hem te spreken, om ons naar de golf
van Nanking, het Noordelijkste punt van de kust van China, te
voeren. De oude man zeide, dat hij daar zeer goed bekend was,
maar vroeg, wat wij daar doen wilden. Ik zeide: er onze lading
verkoopen en er calicots, thee, ruwe en bewerkte zijde enz. voor
nemen, en zoo denzelfden weg terugkeeren wilden. Hij antwoordde,
dat de geschiktste haven daartoe Macao geweest was, waar wij
een goede gelegenheid voor onze opium zouden gevonden hebben,
en voor ons geld even goede Chineesche produkten konden inkoo-
pen als te Nanking. Ik kon den ouden man van dit denkbeeld
niet afbrengen, en zeide dus, dat wij niet alleen om handel te drij-
ven reisden, maar ook om de wereld te zien en dat wij de groote
stad Peking en het vermaarde hof van den Chineeschen keizer ver-
langden te zien. „Wel, dan moest gij naar Ningpo gaan,"zei de
oude man, „waar de rivier, die daar in zee valt, u binnen vijf mij-
len in het groote kanaal brengt."
„Goed", zeide ik, „maar dat is thans ons zoeken niet; de vraag
is: of gij ons naar Nanking kunt brengen, vanwaar wij later naar
Peking kunnen gaan?" Hij antwoordde van ja, en dat kort gele-
den nog een Hollandscn schip derwaats gegaan was. Dit deed mij
schrikken, want wij waren thans banger voor een Hollandscn schip
dan voor den duivel. Wij waren niet in staat het te bevechten,
want hunne schepen, die daarop varen, zijn veel grooter en ster-
ker bemand dan het onze. De oude man zag mijn onrust en zeide:
„Gij behoeft voor de Hollanders niets te vreezen, mijnheer! want
ik geloof niet, dat zij thans met uw volk in oorlog zijn." —
„Neen," zeide ik, „maar wie weet wat zij doen als zij buiten het
bereik der wetten van hun land zijn." „Wel," zeide hij, „gij zijt
geen zeeroovers, waarvoor zoudt gij bang zijn ? Zij zullen een vreed-
zaam koopvaarder wel ongemoeid laten." Zoo al mijn bloed niet
naar mijn gelaat vloog bij deze woorden, was het zeker, omdat
het in mijn aderen verstijfde. Ik geraakte in de grootste verwar-
ring en de oude man bespeurde dit dadelijk.
„Mijnheer!" zeide hij, „het schijnt, dat mijn woorden u eenigs-
zins verontrusten; zeg slechts welken weg gij gaan wilt, en ik zal
u van dienst zijn zooveel ik kan." — „Het is waar," hernam ik,
„ik ben besluiteloos, waar ik heen wil gaan, en vooral na hetgeen
gij van zeeroovers zegt. Ik hoop, dat er hier geen zwerven, want
ik zou slecht tegen hen bestand zijn; gij ziet dat wij niet sterk
bewapend en slechts zwak bemand zijn." — „Vrees niet," ant-
woordde hij, „ik weet niet, dat er in de laatste vijftien jaar hier
zeeroovers geweest zijn, behalve dat er een, naar ik gehoord heb,
een maand geleden in de baai van Siam gezien is, en die is stel-
lig Zuidwaarts gegaan; ook was het geen schip, dat zeer sterk, of
geschikt daartoe was. Het was niet voor een kaper gebouwd, maar
eenige schurken daar aan boord waren er mede vandoor gegaan,
nadat de kapitein en eenigen van het volk, op of bij het eiland
Sumatra vermoord waren."
„Wat!" zeide ik, mij houdende alsof ik van niets wist, „hebben
zij den kapitein vermoord ?" — „Neen," zeide hij, „dat zeg ik niet;
maar daar zij naderhand met het schip doorgingen, gelooft men al-
gemeen, dat zij hem aan de Maleiers verraden hebben, die hem,
misschien op hun aanstoken, vermoord hebben." — „Dan verdie-
nen zij evenzeer den dood, alsof zij het zelf gedaan hebben," zeide
ik. — „Zeker verdienen zij dien," hervatte de oude man, „en zij
zullen dien ook ondergaan, als zij een Engelsch of Hollandsch schip
ontmoetten, want allen hebben besloten, die schurken geen kwar-
tier te geven, als zij hen aantreffen."
„Maar," zeide ik, „gij zegt, dat de zeeroover deze zeeën heeft
verlaten; hoe kunnen zij hem dan aantreffen?" —„Het is waar,
dat men dit zegt," hernam hij, „maar zoo als ik zeide, werd hij
in de baai van Siam, op de rivier Cambodia ontdekt door eenige
Hollanders, die daar aan boord geweest en achtergebleven waren,
toen men met het schip doorging; en daar eenige Engelsche en
Hollandsche koopvaarders op de rivier lagen, was hij bijna geno-
men. Zoo slechts de voorste booten goed door de achtersten on-
dersteund waren geworden, dan hadden zij hem zeker genomen;
maar hij vuurde op hen, en koos toen de ruimte, voordat de an-
dere opkwamen. Zij hebben het schip echter zóó goed beschreven,
dat het dadelijk herkend moet worden, en zij hebben gezworen,
den kapitein en de matrozen geen kwartier te geven, maar aan
de nok van de groote ra op te hangen," — „Zoo," zeide ik, „zal
men hen straffen, schuldig of onschuldig; eerst hen ophangen en
en dan hun proces opmaken?" — „Och !" zei de oude loods, „met
zulke schurken behoeft zooveel omslag niet gemaakt te worden;
laat men hen rug aan rug binden, en dan de voeten spoelen; zulke
schurken verdienen niet beter."
Ik wist, dat ik den ouden man vast aan boord had, en hij mij
geen kwaad kon doen, dus zeide ik driftig: „Welnu, senor! juist
daarom wil ik, dat gij ons naar Nanking en niet naar Macao of
ergens waar Hollandsche en Engelsche schepen komen, brengt;
want laat mij u zeggen, dat die Engelsche en Hollandsche kapi-
teins een troep laatdunkende schoften zijn, die volstrekt niet we-
ten wat de rechtvaardigheid, noch wat Goddelijke en menschelijke
wetten eischen, maar die, trotsch op hun gezag, hunne macht te
buiten gaan, en als moordenaars willen handelen, om zeeroovers te
straffen, en menschen, die ten onrechte beschuldigd zijn, kwaad
zouden doen en hen zonder onderzoek schuldig verklaren; en mis-
schien zal ik nog eens eenigen ter verantwoording roepen, waar
zij leeren kunnen, hoe de gerechtigheid gehandhaafd moet worden,
en dat men niemand veroordeelen mag, zonder bewijs van de mis-
daad, en dat hij die bedreven heeft."
Hierop verhaalde ik hem, dat juist dit schip aangevallen was,
en alles wat er met de sloepen bij hun aanval gebeurd was, hoe
wij aan het vaartuig gekomen waren, en hoe de Hollander ons
gewaarschuwd had.
De oude man stond zeer verbaasd, en gaf ons volkomen gelijk,
dat wij Noordwaarts gehouden hadden, maar raadde ons, het schip
in China te verkoopen, dat zeer goed gaan zou, en daar een ander
te laten bouwen,
Wij bleven middelerwijl koers houden naar Nanking, en na der-
tien dagen zeilens arkerden wij aan de Z. W. punt van Nanking,
waar ik toevallig vernam, dat de twee Hollandsche schepen mij
voorbijgegaan waren, en ik onveübaar in hunne handen vallen
moest. Ik raadpleegde mijn compagnon, die even verlegen was als
ik, en gaarne overal behouden aan wal had willen zijn. Ik vroeg
den ouden loods, of er geen kreek of haven hier omstreeks was,
waarin ik zonder gevaar met de Chineezen handelen kon. Hij zeide
mij, dat ongeveer tweeënveertig mijlen Zuidwaarts een haven,
Quinchang, was, waar de paters zendelingen gewoonlijk van Ma-
cao landden, als zij het Christendom in China gingen verkondigen,
en waar nimmer Europeesche schepen binnenkwamen, en als ik
daar was, kon ik zien hoedanig ik verder handelen wilde. Het was
echter geen geschikte plaats om handel te drijven, behalve dat er
somtijds een soort jaarmarkt gehouden werd, waarop de koop-
lieden van Japan kwamen om Chineesche waren te koopen. Wij
besloten naar die haven te gaan.
Door tegenwind kwamen wij eerst na vijf dagen aan de andere
haven. Wij waren zeer verheugd en ik dankte den hemel harte-
lijk, toen ik mijn voeten behouden aan wal zette, en besloot, even
als mijn compagnon, op iedere andere redelijke wijze met ons goed
elders te gaan, liever dan weder een voet op dit heilloos vaartuig te
zetten; en waarlijk, onder alle omstandigheden mijns levens heb
ik ondervonden, dat niets iemand zoo ongelukkig maakt als voort-
durende vrees. Terecht zegt de Heilige Schrift: „De vrees van den
mensch brengt hem in een strik"; het is een leven des doods, en de
geest wordt zóó gedrukt, dat hij tot alle inspanning buiten staat is.
Het eerste wat onze loods deed, was, dat hij ons in kennis bracht
met drie Roomsche zendelingen, die eenigen tijd in de stad geweest
waren. Een hunner was een Franschman, vader Simon genaamd,
een hupsch, opgeruimd man, en van minder ernstig en statig
voorkomen als de twee anderen, een Genuees en een Portugees.
Vader Simon was beleefd en vroolijk in gezelschap; de anderen
waren terughoudender en schenen ijverig in hun zaak, namelijk om
met de inboorlingen om te gaan en met hen te spreken.
Vader Simon was, naar het scheen, door den superior der zen-
ding gelast, om naar Peking, het verblijf van den keizer, te gaan,
en daar een ander priester af te wachten, die van Macao derwaarts
zou gaan; en dan met dezen verder te trekken. Wij spraken hem
bijna nimmer of hij drong bij ons aan, om met hem die reis te
doen, zeggende, dat hij mij alle merkwaardigheden van dit mach-
tige rijk, en onder anderen de grootste stad der wereld zou laten
zien; „een stad," zeide hij, „veel grooter dan Londen en Parijs
tezamen." Hier meende hij Peking mede, dat zeker zeer groot en
ontzettend bevolkt is, maar daar ik de zaken niet zoo als alle
menschen beschouw, zal ik mijn gevoelen in het vervolg mijner
reis daarover zeggen.
Wij zullen hem een oogenblik daarlaten, ofschoon hij nimmer
ophield met aandringen, dat ik met hem zou gaan; maar wij had-
den thans andere zorgen; want ons schip en onze lading lag ons
nog op den hals, en wij wisten niet wat wij er mede doen zou-
den, want op deze plaats was weinig handel, en eens stond ik op
het punt om naar Nanking te zeilen; doch de Voorzienigheid
scheen thans zichtbaar over ons te waken, en ik begon te hopen
eenmaal mijn vaderland te zullen wederzien, hoewel ik nog niet
wist, op welke wijze. In de eerste plaats bracht onze oude Por-
tugeeschc loods een Japanschen koopman bij ons, die ons vroeg,
welke goederen wij hadden. Hij kocht ons dadelijk al onzen opi-
um af tot een zeer goeden prijs, en betaalde ons in goud, bij het
gewicht, gedeeltelijk in Japansche muntstukjes, en gedeeltelijk aan
staafjes van tien of twaalf onsen. Terwijl wij met hem over den
opium handelden, kwam het bij mij op, dat hij het schip misschien
óók wel koopen wilde, en ik zei den tolk, om hem dit voor te
slaan. Hij haalde bij het eerste voorstel de schouders op; maai
kwam eenige dagen daarna terug met een van de zendelingen, om
hem tot tolk te dienen, en zeide, dat hij mij een voorslag te doen
had. Hij had namelijk een menigte goederen van ons gekocht,
zonder eenige gedachten te hebben, dat hem het schip te koop
zou geboden worden; en hij had er dus nu geen geld voor; maar
als wij hetzelfde volk daar aan boord wilden laten, wilde hij het
schip huren, om naar Japan te gaan, en het vandaar met een an-
dere lading, waarvan hij de vracht betalen zou, naar dePhilip-
pijnsche eilanden zenden, en als het terugkwam, zou hij het schip
koopen. Ik had hier wel ooren naar, en zóó zat het zwerven mij
nog in het hoofd, dat ik lust kreeg, om mede te gaan, en van de
Philippijnsche eilanden naar de Zuidzee te gaan, en dus vroeg ik
aan den Japanees, of hij ons niet huren wilde tot aan de Phi-
lippijnsche eilanden, en ons daar ontslaan. Hij zeide neen, want
dan kon hij geen retour voor zijn lading krijgen, maar hij wilde
ons in Japan, als het schip terugkwam, wel ontslaan. Ik stond op
het punt, om hierin toe te stemmen, maar mijn compagnon, die
verstandiger was dan ik, bracht er mij van af, en hield mij de
gevaren voor, zoowel van deze zeeën als van de Japaneezen, die
een wreed, arglistig volk zijn, en van de Spanjaarden op de Philip-
pijnsche eilanden, die nog veel wreeder, arglistiger en verradelij-
ker zijn.
Om dit verhaal van onze zaken te bekorten, moet ik vermel-
den, dat wij den kapitein en het volk vroegen of zij genegen wa-
ren, om naar Japan te gaan, en terwijl dit gebeurde, kwam de
jonge man, dien mijn neef, gelijk ik verhaald heb, bij mij achter-
gelaten had, bij mij en zeide, dat hij deze reis als zeer voordeelig
beschouwde, en dat hij gaarne zou zien, dat ik medeging, maar
als ik dit niet wilde, maar hèm verlof wilde geven, dat hij dan
als koopman mede zou gaan, of zooals ik zou goedvinden, om
hem aan te stellen, dat zoo hij in Engeland terugkwam en mij
daar in leven vond, hij mij getrouwe rekening zou afleggen, en dat
ik hem dan kon afstaan wat ik wilde. Ik had weinig lust om van
hem te scheiden, maar als ik de voordeelige vooruitzichten over-
woog, en dat hij een jonkman was, op wien men rekenen kon,
besloot ik er toe, maar zeide, dat ik eerst mijn compagnon wilde
spreken, en hem den volgenden dag zou antwoorden. Mijn com-
pagnon deed mij een zeer edelmoedig voorstel. „Gij weet," zeide
hij, „dat dit een ongelukkig schip is, en dat wij er niet weer
mede in zee willen steken; als uw hofmeester (zoo noemde hij hem)
het wagen wil, zal ik mijn aandeel in het schip aan hem overlaten,
en als wij elkander in Engeland aantreffen, en het is hem wel ge-
gaan, zal hij ons de helft van de lading verantwoorden, en de
andere helft zal voor hem zijn."
Toen mijn compagnon, voor wien de jonge man een vreemde-
ling was, zulk een voorstel deed, kon ik niet minder doen, en
daar al het scheepsvolk de reis wilde doen, droegen wij de helft
van het schip aan hem in eigendom over, en ik liet hem een ver-
bintenis teekenen voor de andere helft, en daarop vertrok hij
naar Japan. De Japansche koopman was een zeer braaf, eerlijk
man; hij beschermde hem te Japan en bezorgde hem een ver-
gunning om aan wal te komen, iets wat voor een Europeaan zeer
moeilijk gaat. Hij betaalde prompt de vracht, en zond hem toen
naar de Philippijnsche eilanden met Japansche en Chineesche goe-
deren, waarvoor hij van de Spanjaarden Europeesche goederen en
een menigte nagelen en specerijen inhandelde; en toen hij te Ja-
pan teruggekomen was en een zeer goede vracht ontving, en hij
geen lust had om het schip te verkoopen, bezorgde de koopman
hem goederen voor zijn eigen rekening, waarmede hij weder naar Ma-
nilla ging. Hier wist hij zijn schip vrij te krijgen en de gouverneur
huurde het, om naar Acapulco op de kust van Mexico te gaan;
en gaf hem een vergunning, om aldaar te landen, naar Mexico te
gaan, en op een Spaansch schip met al zijn volk naar Europa te
gaan. Hij kwam gelukkig te Acapulco en verkocht daar zijn schip,
en ontving verlof om te land naar Porto Bella te gaan, vanwaar
hij kans zag, om naar Jamaica te komen, en acht jaren later kwam
hij als een schatrijk man in Engeland. Doch ik keer tot onze za-
ken terug:
Nu wij het schip en scheepsvolk verlieten, moesten wij natuur-
lijk denken, hoe wij de twee mannen beloonen zouden, die ons
zoo van pas gewaarschuwd hadden, voor het gevaar, dat wij op
de rivier Cambodia liepen. Het was waar, dat zij ons een groote
dienst gedaan hadden en wij hun veel schuldig waren; ofschoon
het tóch een paar groote schurken waren, want daar zij geloofden
dat wij zeeroovers en werkelijk met het schip doorgegaan waren,
kwamen zij ons niet alleen waarschuwen voor hetgeen men tegen
ons voornemens was, maar om met ons als zeeroovers in zee te
steken; en een hunner liet zich naderhand eens ontvallen, dat
alleen de hoop op zeeroof uit te gaan hem daartoe had overge-
haald. Dit verminderde echter de dienst niet, die zij ons bewezen
hadden, en daar ik beloofd had hun dankbaar te zullen zijn, ge-
lastte ik hun eerst de gage te betalen, die zij zeiden, dat zij op
hun vorig schip tegoed hadden gehad, dat wil zeggen, den En-
gelschman negentien en den Hollander zeven maanden gage; en
bovendien gaf ik hun eenig goud, waarmede zij zeer tevreden wa-
ren, en maakte den Engelschman konstabel aan boord, daar de
konstabel thans tweede stuurman en schrijver was geworden, en
den Hollander maakte ik bootsman. Zoo waren zij beiden zeer in
hun schik, en tevens van veel diengt; want het waren bekwame
zeelieden en moedige kerels.
HOOFDSTUK XLI.
Reis naar Peking. — Robinson voegt zich bij een
karavaan, die naar Moskou trekt. —
Ontmoeting met de Tartaren.
Ik was thans, naar mijn beste schatting in het hart van China.
Ik had wel lust om Peking te zien, waar ik zoo veel van gehoord
had, en vader Simon spoorde er mij alle dagen toe aan. Einde-
lijk was de andere zendeling, die met hem mede moest gaan, van
Macao aangekomen, en het werd tijd, dat wij besloten al of niet
te gaan. Ik liet het geheel aan mijn compagnon over, die einde-
lijk besliste, dat wij gaan zouden. Wij ontvingen verlof om in het
gevolg van een mandarijn te reizen, een soort van Onderkoning
of Gouverneur, die met groot gevolg reist. Het volk bewijst hun
veel eer, ofschoon zij het dikwijls vrij wat verarmen; want al de
gewesten, die zij doortrekken, zijn verplicht hun levensmiddelen
voor hen en hun gevolg te verschaffen. Wat ons betrof, als tot
het gevolg van den mandarijn behoorende, ontvingen wij levens-
middelen genoeg, zoo voor ons als onze paarden; maar wij wa-
ren verplicht alles naar den marktprijs van het gewest te betalen
aan des mandarijns hofmeester of opzichter, die dit van ons af-
eischte; zoodat, ofschoon het reizen in zijn gevolg voor ons zeer
aangenaam was, het echter niet alleen een gunst van hem, maar
ook zeer voordeelig voor hem was, aangezien er nog dertig lieden
even als wij in zijn gevolg of onder zijn bescherming reisden. Dit
was zeer voordeelig voor hem.
Wij deden in vijfentwintig dagen de reis naar Peking.
Vader Simon, en ik lachten zeer dikwijls om de armoede en
trotschheid van het volk. Een blijk hiervan zagen wij bij een land-
edelman, zooals vader Simon hem noemde, ongeveer tien mijlen
van Nanking, met wien wij een paar mijlen gereden hadden; hij
was een volmaakte Don Quichot, een samenstel van armoede en
grootschheid.
Zijn rok zou zeer goed geweest zijn voor een hansworst, want
hij was vol lappen en gaten. Zijn paard was een manke, magere
knol, zooals men in Engeland voor dertig schellingen kan koo-
pen, en twee slaven volgden hem te voet om het beest voort te
drijven. Hij had een zweep in de hand, waarmede hij het even
hard van voren sloeg als zijn slaven van achteren, en zoo reed
hij met ons, gevolgd door tien of twaalf slaven. Wij vernamen,
dat hij van de stad naar zijn landverblijf, een halve mijl verder op,
ging. Wij reden langzaam en onze edelman reed ons vooruit; en
daar wij een uur in een dorp gebleven waren om te ontbijten,
aagen wij hem, toen wij zijn landhuis voorbijkwamen, op een pleintje
voor de deur aan den maaltijd zitten; en hoe meer wij naar naar
hem keken, hoe aangenamer het hem was.
Hij zat onder een soort van palmboom, die hem schaduw gaf,
echter had hij nog een groot zonnescherm boven zich. Hij zat in
een grooten leuningstoel, want hij was zeer zwaarlijvig, en twee
slavinnen brachten zijn eten op, terwijl twee anderen bezig waren
met een dienst, waarop, geloof ik, weinig heeren in Europa gesteld
zouden zijn; de een namelijk stopte hem het eten in den mond,
en de andere hield met de eene hand den schotel, en nam met de
andere op hetgeen in zijn baard of op zijn kleed viel.
Eindelijk kwamen wij te Peking. Ik had niemand bij mij dan
den jongeling, dien mijn neef den kapitein mij tot mijn bediening
had achtergelaten, die even trouw als schrander was; en mijn com-
pagnon had slechts een dienstbode, die aan hem verwant was, bij
zich. Daar de Portugeesche loods ook verlangde het hof te zien,
deed hij de reis op onze kosten, en hij diende ons als tolk, want
hij sprak de taal van het land en zeer goed Fransch, en een wei-
nig Engelsch. Deze oude man was ons zeer nuttig, want nauwe-
lijks waren wij een week te Peking, of hij kwam lachende bij mij
en zeide: „O, senor Inglese, ik heb u iets te zeggen, dat u bizon-
der verheugen zal en mij bedroefd maken". Dit maakte mij nieuws-
gierig. „Waarom zal het u bedroefd maken?" — „Omdat," zeide
hij, „gij mij hier, vijfentwintig dagreizen ver, gebracht heb, en ik
nu alleen zal moeten terugkeeren, zonder schip, zonder paard, zon-
der geld." — Kortom hij verhaalde mij, dat een groote karavaan
van Russische en Poolsche kooplieden in de stad was, die over
vier of vijf weken te land naar Rusland zouden gaan, en hij achtte
het als zeker dat ik deze gelegenheid te baat zou nemen, en hem
alleen zou laten terugkeeren. Ik moet bekennen, dat dit nieuws
mij onbeschrijfelijk verraste en mij een poos sprakeloos maakte,
maar eindelijk zeide ik: „Zijt gij daar zeker van? Hoe weet gij
dat?" — Ik heb deze morgen een Armeniër ontmoet", hernam
hij, „die onlangs van Astracan gekomen is, en naar Nanking wilde,
waar ik hem vroeger heb leeren kennen; maar deze heeft zich thans
bedacht, en besloten met de karavaan naar Moscou, en zoo den
Wolga af naar Astracan te gaan." — „Kom Senor," zeide ik,
„wees niet ongerust over uwe terugreis; als ik langs dezen weg naar
Engeland kan terug komen, behoeft gij niet weder naar Macao te
gaan als gij niet wilt." Ik raadpleegde daarop mijn compagnon,
en vroeg hem wat hij er van dacht. Hij zeide, dat hij juist zoo
handelen zou als ik, want hij had zijn zaken in Bengalen zóó goed
geschikt, en in zulke vertrouwde handen achtergelaten, dat als wij
de winst van onze reis in ruwe en gewerkte Chineesche zijde kon-
den steken, hij gaarne naar Engeland wilde gaan, en vandaar met
een compagnieschap naar Bengalen terugkeeren.
Na dit bepaald te hebben, besloten wij, dat als onze Portugee-
sche loods wilde medegaan, wij de reiskosten voor hem tot Moscou
of Engeland zouden dragen; en dit was het minste wat wij voor
hem konden doen voor de vele diensten, die hij ons bewezen had.
Wij besloten hem bovendien eenige staafjes goud te geven, ter
waarde van ongeveer 175 Pond Sterling en de reiskosten voor hem
en zijn paard, uitgezonderd alleen den aankoop van een pakpaard
voor zijn goederen. Wij riepen hem daarop. Ik zeide, dat hij ge-
vreesd had dat wij hem alleen zouden laten terugkeeren, maar dat
wij besloten hadden, hem in het geheel niet te laten terugkeeren;
dat wij besloten hadden naar Europa met de karavaan terug te
keeren, en dat hij zou medegaan, en nu wenschten wij te weten,
hoe hij er over dacht. Hij schudde het hoofd, zeide dat het een
lange reis was, en dat hij geen geld had om die te doen, noch om
van te leven als hij daar kwam. Wij zeiden dat dit wel zoo was,
maar dat wij daarom besloten hadden iets voor hem te doen, ten
bewijze hoezeer wij zijn gedane diensten erkenden, en hoe veel wij
van hem hielden.
Hij was hierover verrukt, en zeide, dat hij de geheele wereld met
ons wilde doortrekken, en derhalve maakten wij alles gereed tot
onze reis. Even als wij hadden de andere kooplieden echter veel
te doen, zoodat in plaats van vijf weken, het ruim vier maan-
den duurde, alvorens alles gereed was.
Het was in het begin van Februari, toen wij Peking verlieten.
Mijn compagnon was met den ouden loods naar de haven, die wij
eerst waren binnengeloopen, teruggekeerd, om eenige goederen, die
daar gebleven waren, te verkoopen, en ik was met een Chineeschen
koopman, dien ik te Nanking ontmoet had, en die thans naar
Peking was gekomen, naar Nanking gegaan, waar ik zeer fraaie
zijde, waaronder met goud doorwerkt, kocht. Bovendien kochten
wij een groote menigte ruwe zijden en eenige andere goederen.
Onze lading bedroeg alleen hieraan de waarde van drieduizend vijf-
honderd Pond Sterling, waarmede wij, met thee en eenige fijne
calicots en drie kameelladingen nootmuskaten en nagelen, in het
geheel achttien kameelen voor onze rekening belaadden, behalve die
waarop wij reden, en twee of drie handpaarden en twee met le-
vensmiddelen, waardoor wij in het geheel zesentwintig kameelen
en paarden hadden.
Na een dag reizen riepen de gidsen, die vijf in getal waren, al
de passagiers, behalve de dienstboden, tot een grooten raad bijeen,
zooals zij het noemden. Iedereen gaf daarbij eenig geld tot een al-
gemeene kas, om onder weg voeder te koopen, de gidsen te beta-
len, paarden te huren en dergelijke. En wijders werd hier de orde
van de reis geregeld; namelijk er werden officieren benoemd, om
ingeval van een aanval het bevel te voeren, en ieder had op zijn
beurt het bevel. Dit was ook een maatregel die zeer noodig was,
zooals in het vervolg blijken zal.
Twee dagen later passeerden wij den grooten muur van China,
die tot een versterking tegen de Tartaren strekt; onze gids, die
dit wereldwonder reeds dikwijls geroemd had, verlangde zeer te
vernemen, hoe ik er over dacht. Ik zeide, dat het een uitmuntend
werkstuk was om de Tartaren af te weren, hetgeen hij andcs op-
vatte dan ik het meende, en het voor een loftuiting hield, maar
de oude loods lachte en zeide: „0, senor Inglese, gij spreekt ver-
bloemd". — Hoezoo?" zeide ik. „Wel, hernam hij, „wat gij zegt
is aan de eene zijde wit, aan den anderen kant zwart; gij zegt
dat hij goed is om Tartaren af te weren, daarmede wilt gij zeggen,
dat hij alleen Tartaren kan buiten houden. Ik begrijp u wel, senor,
maar senor Chinees begrijpt u op zijne wijze."
„Wel," zeide ik, „denkt gij dat deze muur zou bestand zijn
tegen een leger van onze landslieden met een goed deel geschut,
of onze ingenieurs met een paar companiën mineurs? Zouden zij
er niet in tien dagen een bres in maken, daar een geheel leger in
slagorde jou kunnen doortrekken, of hem in de lucht laten sprin-
gen, dat er geen spoor van overblijft ?" — „Ja, ja," zeide hij „dat
weet ik" De Chinees wilde gaarne weten wat ik er van gezegd
had, en ik gaf hem eenige dagen later verlof het te vertellen, want
wij waren toen bijna uit hun land, en hij zou ons kort daarop ver-
laten; maar toen hij vernomen had wat ik gezegd had, sprak hij
verder geen woord meer, en wij hoorden niets meer van zijn ge-
zwets over de macht en de grootheid van China, zoolang hij bij
ons was.
Na dit geweldige niets, dezen vermaarden muur, doorgetrokken
te zijn, vonden wij het land schaars bevolkt, en het volk meer in
versterkte dorpen en steden, daar zij hier meer blootstonden aan
de strooptochten en invallen der Tartaren, die altijd in groot aan-
tal komen, en dan door de bewoners van een open land niet kun-
nen afgeslagen worden. Ik zag hier hoe noodzakelijk het was, ons
bijeen te houden, want verscheidene troepen Tartaren kwamen om
ons heen zwerven; maar toen ik hen meer van nabij zag, kon ik
niet begrijpen hoe het Chineesche volk door zulk een hoop onbe-
schaafd volk had kunnen verwonnen worden; want het was een
hoop Wilden, die noch van krijgstucht, noch van krijgskunde iets
weten.
Hunne paarden zijn schraal, zwak, verhongerden nergens goed
voor; dit ondervonden wij den eersten dag, dat wij hen zagen, na-
dat wij in het woestere deel des lands waren gekomen. Onze aan-
voerder van dien dag gaf zestien onzer verlof op de jacht te gaan,
zooals zij het noemden, namelijk op de schapenjacht! Het mocht
echter wèl zoo heeten; want het waren de wildste en vlugste scha-
pen, die ik ooit zag, doch zij loopen niet lang, en gij zijt zeker van
hen, als gij de jacht begint, want zij zwerven bij kudden van der-
tig of veertig stuks, en blijven altijd bijeen als zij vluchten.
Wij waren thans nog op Chineesch grondgebied; en derhalve
waren de Tartaren niet zoo vermetel als naderhand; maar vijf dagen
later bereikten wij een groote woestijn, welker doortrekking ons
drie nachten en drie dagen bezig hield, en wij waren verplicht het
drinkwater in groote lederen zakken mede te nemen en den nacht
in het open veld door te brengen. Ik vroeg mijn gidsen, wien dit
land behoorde. Zij antwoordden, dat dit een soort van grensschei-
ding was, die men wel „Niemandsland" mocht noemen; dat het
een deel was van Groot-Tartarije, maar tot China gerekend werd,
waar men echter niet zorgde, om het voor invallen van roovers te
beschermen, en het derhalve de gevaarlijkste weg van den geheelen
tocht was, ofschoon wij nog grootere woestijnen moesten door-
trekken.
Bij het doortrekken dezer woestijn, die mij zeer akelig toescheen,
zagen wij twee of driemalen kleine troepen Tartaren, maar zij sche-
nen niets kwaads tegen ons in den zin te hebben, en daar zij ons
niets te zeggen schenen te hebben, zoo hadden wij evenmin er lust
toe, en lieten hen stil gaan.
Wij hadden bijna een maand gereisd, terwijl de wegen, die zoo
goed niet meer waren als vroeger, ofschoon nog op het gebied van
den Chineeschen keizer, meerendeels door dorpen liepen, die ver-
sterkt waren, uithoofde van de invallen der Tartaren. Toen wij
aan een dezer dorpen kwamen (ongeveer een halve dagreis van de
stad Naum) verlangde ik een kameel te koopen, die men op den
weg overal vindt, en paarden ook, omdat daaraan dikwijls behoefte
is, dewijl zoovele karavanen hier langs komen. De persoon, dien
ik over het koopen van een kameel sprak, wilde er een voor mij
gaan halen, maar ik had de dwaze dienstvaardigheid van mede
te gaan. De plaats waar zij waren, was ongeveer een half'uur bui-
ten het dorp, waar zij, naar het scheen, de kameelen en paarden
onder een wacht lieten weiden.
Ik ging te voet mede met mijn ouden loods en een Chinees, daar
ik zeer naar eenige afwisseling verlangde. Aan de plaats komende,
zagen wij dat dit een lage moerassige plek was, door een muur van
los opgestapelde steenen omringd, met een kleine wacht van Chi-
neesche soldaten aan den ingang. Na een kameel uitgezocht en den
koop gesloten te hebben, ging ik heen, en de Chinees, die bij mij
was, leidde de kameel, toen plotseling vijf Tartaren kwamen aan-
rijden; twee hunner grepen den man en ontrukten hem den ka-
meel, terwijl de drie anderen, naar mij en mijnen ouden loods toe-
traden, ziende dat wij bijna ongewapend waren, want ik had niets
bij mij dan mijn sabel, waarmede ik mij moeilijk tegen drie rui-
ters verdedigen kon. De eerste bleef staan, toen hij mij mijn sa-
bel zag trekken (want het zijn groote lafaards), maar een tweede
kwam mij op zijde en gaf mij een slag op het hoofd, dien ik eerst
naderhand voelde, want toen ik weder bijkwam, wist ik niet hoe
ik het had noch waar ik was, want ik was op den grond gevallen,
maar mijn brave oude loods had door een bestier ing der Voorzie-
nigheid een pistool in zijn zak, waarvan ik noch de Tartaren iets
wisten, anders zouden zij ons zeker niet aangevallen hebben. Maar
lafaards zijn altijd het moedigst, als er geen gevaar is.
Toen de oude man mij zag nedervallen, stapte hij moedig op den
man aan, die mij nedergeveld had, en hem met de eene hand bij
den arm grijpende en een weinig naar zich toehalende, schoot hij
hem door het hoofd, zoodat hij dood neerviel, daarop stapte hij
naar den eersten toe, die ons staande gehouden had, en vóór deze
hem naderen kon (want het geschiedde alles in een oogenblik) deed
hij een houw naar hem met de sabel, die hij altijd droeg. Hij miste
hem echter, maar trof zijn paard aan het hoofd, sloeg het een oor
af en een groote lap vel van den kop. Het arme dier, dol van pijn,
werd onhandelbaar, ofschoon de ruiter vast genoeg in den zadel
zat, ging het met hem ervandoor, en voerde hem buiten bereik van
den loods, en toen het een eind ver was, steigerde het, wierp zijn
berijder af en viel op hem.
Midderwijl kwam de arme Chinees aan, die zijn kameel verloren
had, doch hij was ongewapend. Toen hij den Tartaar zag vallen en
zijn paard op hem, liep hij naar dezen toe en ontnam hem een
lomp wapen, dat wel op een bijl geleek, dat deze op zijde had, en
sloeg er hem de hersenen mede in. De oude loods had echter nog
met den derden Tartaar te doen, en ziende dat deze niet, gelijk
hij gehoopt had, de vlucht koos, noch gelijk hij vreesde op hem
afkwam, maar stil bleef staan, bleef de oude man óók staan en
begon zijn pistool weder te laden. Zoodra de Tartaar echter de
pistool zag, koos hij het hazenpad en liet den loods meester van
het slagveld.
Thans begon ik een weinig bij te komen, maar eerst dacht ik,
dat ik uit een genisten slaap ontwaakt was, en wist niet waar ik
was, noch hoe ik op den grond kwam; eenige oogenblikken daarna,
weder tot bewustheid gekomen, gevoelde ik pijn, hoewel ik niet
wist waar; ik bracht mijn hand aan mijn hoofd, en haalde die be-
bloed terug, toen gevoelde ik pijn aan mijn hoofd en weldra keerde
ook de herinnering terug aan hetgeen er gebeurd was. Ik sprong
dadelijk op de been en greep naar mijn sabel, maar er was geen
vijand meer te zien. Ik zag een Tartaar dood op den grond lig-
gen, en zijn paard bedaard naast hem staan, en wat verderop zag
ik mijn bondgenoot en redder, die was gaan zien wat de Chinees
deed, met zijn sabel in de hand terugkeeren. Toen de oude man
mij op de been zag, kwam hij naar mij toeloopcn, en omhelsde mij
met groote vreugde, daar hij eerst gevreesd had, dat ik dood was.
Mij bebloed ziende, wilde hij naar mijn wond kijken, maar deze
beteekende niet veel, en bestond slechts uit een „gat in den kop,"
gelijk men zegt. Ook had ik naderhand geen ongemak van den slag
en de wond was binnen twee of drie dagen bijna genezen.
Deze overwinning bracht ons echter weinig voordeel aan; wij
verloren een kameel en wij wonnen een paard, doch het verdient
opmerking, dat toen wij in het dorp terugkwamen, de man voor
den kameel wilde betaald worden. Ik weigerde dit, en de zaak
werd voor den Chineeschen rechter van die plaats gebracht, of'ge-
lijk wij zouden zeggen: voor den vrederechter. Hij handelde zeer
voorzichtig en onpartijdig, en na beide partijen gehoord te hebben,
vroeg hij ernstig aan den Chinees, die met mij medegegaan was,
om den kameel te koopen, wiens knecht hij was. „Ik ben geen
knecht," zeide deze, „maar ik ging met den vreemdeling mede."
— „Op wiens verzoek?" vroeg de rechter. — „Op des vreemde-
lings verzoek," was het antwoord. — „Welnu," zeide de rechter,
„dan waart gij in dienst van den vreemdeling te dier tijd, en daar
de kameel aan iemand in zijn dienst is ter hand gesteld, is zij
aan hèm ter hand gesteld, en hij moet hem betalen."
Ik beken, dat dit zóó duidelijk was, dat ik er niets tegen kon
inbrengen; ik bewonderde de juistheid zijner gevolgtrekking en
zijn juiste uiteenzetting der zaak, en betaalde dus gewillig den ka-
meel en zond om eenen anderen, maar gij kunt er op aan, dat ik
dien niet zelf ging halen. Ik had daarvan mijn bekomst.
De stad Naum is een grensplaats van het Chineesche rijk, zij
ROBIN BON GBCaOE. 19
noemen het een vesting, en het is er ook een voor hun doen;
want dat durf ik verzekeren: dat al de Tartaren van Groot-Tar-
tarije, die geloof ik eenige millioenen bedragen, de muren met
hunne bogen en pijlen niet plat kunnen schieten; maar om het
sterk te noemen, als het met geschut aangevallen werd, daar zou
iedereen om lachen, die er verstand van had. Wij waren nog twee
dagreizen van deze stad, toen wij boden ontmoetten, die van alle
kanten uitgezonden waren, om alle reizigers en karavanen te ver-
wittigen, dat zij halt moesten houden tot hun een was toegezonden,
want dat een bijzonder groote troep Tartaren, wel tien duizend,
in de omstreken gezien was, ongeveer dertig (Eng.) mijlen van
de stad.
Dat was kwaad nieuws voor reizigers; echter was het van den
gouverneur zeer zorgvuldig gehandeld, en wij vernamen met blijd-
schap, dat wij een escorte zouden krijgen. Twee dagen later werden
ons ook tweehonderd soldaten, uit een Chineesch garnizoen, links
van ons, en nog drie honderd uit de stad Naum toegezondeu, en
met deze trokken wij moedig voort. De drie honderd soldaten
van Naum trokken vooruit, de twee honderd achteraan, en ons
volk aan weerszijden van de kameelen, met onze bagage en de
geheele karavaan in het midden. Op deze wijze en goed ten strijde
toegerust, dachten wij het wel tegen tien duizend Mongoolsche
Tartaren te kunnen opnemen, als zij verschenen waren; maar
toen zij den volgenden dag kwamen opdagen, zag het er geheel
anders uit.
Vroeg in den morgen, toen wij van een klein, welgelegen dorp,
Changu geheeten, opbraken, moesten wij een rivier overtrekken,
waar wij moesten overvaren, en zoo de Tartaren op kondschap
uitgegaan waren, hadden zij ons hier moeten overvallen, toen de
karavaan overgetrokken en de achterhoede nog aan de andere
zijde was; maar zij lieten zich daar niet zien. Eerst drie uren
later, toen wij op een woeste vlakte van ongeveer vijftien of
zestien mijlen gekomen waren, zagen wij aan een opstijgende
stofwolk, dat de vijand nabij was, en dit was ook zoo, want zij
kwamen naar ons toerijden.
De Chineezen, onze voorhoede, die den vorigen dag zoo gesnoefd
hadden, begonnen terug te deinzen, en de soldaten keken dikwijls
om, hetgeen bij een soldaat een zeker teeken is, dat hij op het
punt staat van te vluchten. Mijn oude loods dacht er óók zoo
over, want bij mij komende, zeidehij; „Senor Inglese! deze lieden
moeten aangemoedigd worden, of het is met ons gedaan, want
als de Tartaren nader komen, zullen zij geen stand kunnen hou-
den." — „Ik geloof het óók," zeide ik, „maar wat zullen wij
doen?" — „Wel," zeide hij, „laat vijftig man van ons volk voor-
uittrekken, en hen de beide vleugels dekken en aanmoedigen, en
dan zullen zij als dappere kerels met dappere bondgenooten strij-
den, maar zonder dit, zal iedereen het hazenpad kiezen." Ik reed
dadelijk naar onzen aanvoerder, wien ik dit mededeelde. Hij gaf
mij volkomen gelijk, en dus dekten vijftig onzer hunne vleugels en
de overigen maakten een reserve uit; zoo trokken wij voort en lie-
ten de laatste tweehonderd man als een afzonderlijke af deeling,
om de kameelen te bewaken, met afspraak, dat zij, als het noodig
ware, ons honderd man tot versterking zouden zenden.
In een woord, de Tartaren kwamen in ontelbare menigte, hoe
veel konden wij niet zeggen, maar wij geloofden op zijn minst tien-
duizend. Eerst kwamen een troep van hen ons verkennen, die dwars
voorbij onze linie reed, en daar zij binnen het bereik van onze
geweren kwamen, liet onze aanvoerder de twee vleugels vooruit-
trekken, en hen met kogels van beide vleugels begroeten. Zij trok-
ken af en gingen denkelijk verhalen, welke ontvangst hen hier
bereid werd. Dit scheen de anderen weinig te smaken, want zij
hielden stil, stonden zich een poos te bedenken en linksaf zwen-
kende verlieten zij ons, hetgeen ons niet onaangenaam was, daar
wij niet zeer naar een gevecht met zulk een overmacht verlangden.
Twee dagen daarna kwamen wij in de stad Naum. Wij bedank-
ten den gouverneur voor zijn zorgen jegens ons, en brachten on-
geveer een honderd kroonen bijeen, die wij aan de soldaten gaven,
die ons begeleid hadden, en hielden hier een dag rust. Dit is een
vesting, waarin negenhonderd soldaten lagen; maar de reden hier-
van is, dat vroeger de Russische grenzen hier dichterbij waren dan
thans, daar de Russen het deel des lands, dat zich ongeveer 200
(Eng.) mijlen westwaarts van deze stad uitstrekt, hebben verlaten,
als woest en nergens toe geschikt, en vooral omdat het zoo ver af
was en moeilijk er troepen heen te zenden; want wij moesten nog
tweeduizend mijlen afleggen, eer wij aan het eigenlijke Rusland
kwamen.
Hierna trokken wij over verscheiden groote rivieren en door ver-
scheidene woestijnen, waarmede wij zestien dagen bezig waren, en
die onder geen bepaald gebied behoorden. Den 12 April kwamen
wij aan de grenzen van het Russisch gebied. Ik meen, dat de
eerste stad aldaar Arguna heette, aan de westzijde van de rivier
Argun.
Met groote vreugde zag ik mij thans in een Christelijk land, al-
thans in een land, dat door Christenen geregeerd wordt. Iedereen
die zooveel door de wereld gereisd had als ik, en eenige nagedach-
ten had, zou gewis bedenken, welk een zegen het is in een land
te komen, waar de naam van God bekend is en vereerd wordt;
en waar niet het volk den duivel aanbidt, of zich voor houten
of steenen monsters neder buigt. Nog geen stad of dorp waren wij
tot hiertoe doorgetrokken, waar het volk niet zijn afgoden en tem-
pels had, en het werk zijner eigene handen vereerde en aanbad.
Nu echter kwamen wij op plaatsen, waar de knieën voor onzen
Heer gebogen werden en de naam van den eenigen waren God
aangeroepen werd, en dit denbeeld verheugde mij tot in het bin-
nenste der ziel. Ik deelde den Schotschen koopman mijne gewaar-
wordingen mede en hem bij de hand nemende, zeide ik: „God dank,
dat wij thans weder onder Christenen zijn'" Hij glimlachte en
zeide: „Verheug u niet te vroeg, landsman! de lieden hier zijn een
vreemd slag van Christenen, en gij zult in de eerste maanden van
onze reis daar niet veel anders dan den naam van zien." — „Dat
is toch altijd beter dan het heidendom en duivelaanbidders", zeide
ik. — „Ja", zeide hij, „maar behalve de hier in garnizoen lig-
gende Russische soldaten en eenige bewoners der steden, wordt het
land nog duizend (Eng.) mijlen verder door de onwetenste heide-
nen bewoond." En de waarheid van het gezegde bleek ons later.
HOOFDSTUK XLII.
Tocht door Moscovië. — Robinson en een Schotsch
Koopman vernietigen een afgodsbeeld. — De
geheele karavaan in groot gevaar, wegens
de vervolging der heidenen. — TobolsKi.
— Vertrek uit Tobolski. — Ontmoe-
ting met een roovers-bende in
de woestijn. — Robinson bereikt
Archangel, en komt
ten slotte in Engeland aan.
Wij bevonden ons thans, naar ik geloof, op het grootste ge-
deelte vasteland, dat er, naar ik meen, op den ganschen aardbol
te vinden is. Wij waren oostwaarts ten minste twaalfhonderd (Eng.)
mijlen van de zee; westwaarts ten minste tweeduizend van de Oost-
zee, en bijna drieduizend van het Engelsch kanaal verwijderd; zuid-
waarts vijfduizend mijlen van de Indische of Perzische zee, en on-
geveer achthonderd mijlen noordwaarts van de Poolzee. Zelfs als
men sommigen gelooven wilde, zou er noordwaarts in het geheel
geen zee zijn, voor men noodwestelijk om de noordpool was; en
dus een vastland tot in Amerika hebben, niemand weet waar, schoon
ik wel eenige reden voor het tegendeel zou kunnen aanvoeren.
Toen wij op het Russische gebied kwamen, lang voordat wij een
stad van eenig belang bereikten, vonden wij niets opmerkelijks,
dan alleen dat alle rivieren oostelijk liepen. Naar de kaarten te zien
die sommigen onzer bij zich hadden, was het duidelijk, dat al deze
stroomen in de groote rivier Jamoer of Gamoer uitliepen. Door
zijn natuurlijken loop moet deze rivier in de Chineesche zee uit-
vloeien. Het verhaal dat men doet, dat de mond van deze rivier
opgestopt is met biezen van ontzettende grootte, namelijk van drie
voet dik en twintig tot dertig voet hoog, geloof ik, dat onwaar is.
Maar daar hare bevaarbaarheid van geen nut is, omdat er dien
kant uit geen handel is, en de Tartaren, aan wie zij behoort al-
leen in vee handelen, zoo is niemand ooit, voor zoover ik gehoord
heb, zoo nieuwsgierig geweest, om in booten naar den mond op
te varen, of die in schepen af te varen, maar dit is zeker, dat deze
rivier op 6o° breedte vlak oost loopt, en een menigte rivieren in
zich opneemt, en zich op die breedte in een zee ontlast, die daar
zeker aan te treffen is.
Eenige mijlen noordwaarts van die rivier zijn verscheidene groote
stroomen, die even vlak noordelijk loopen, als de Jamoer oost, en
al deze ontlasten zich in de groote rivier Tartarus, zoo genoemd naar
de noordelijkste stammen der Mongoolsche Tartaren, die, naar de
Chineezen zeggen, de oudste Tartaren der wereld zijn, en die vol-
gens sommigen, de Gog en Magog der Heilige Schrift zijn.
Wij trokken thans met kleine dagreizen van de rivier Arguna,
en waren den Czaar van Rusland zeer verplicht voor zijn moeite,
dat hij op zoovele plaatsen als mogelijk, dorpen en steden had
aangelegd, niet ongelijk aan de vestingen, die de Romeinen in de
afgelegenste streken van hun gebied aanlegden, ter beveiliging van
den handel en opname van reizigers. Dit was ook hier het geval;
want waar wij kwamen, waren wel de gouverneur en de bezetting
Russen en Chineezen, maar de bewoners van het land waren heide-
nen, die afgoden dienden, en de zon, de maan en sterren aanbaden;
en dat niet alleen, maar van al de heidenen, die ik ooit aantrof,
waren dit de onbeschaafdste, behalve dat zij niet, gelijk de Wilden
van Amerika deden, menschenvleesch aten.
Eenige blijken hiervan vonden wij in het land tusschen Angura,
waar wij het Russische gebied betraden, en een door de Russen en
Tartaren bezet wordende stad, Nortzinskoi genaamd, welke tus-
schenruimte uit een aanhoudende woestijn bestond, die ons twin-
tig dagen kostte, om door te trekken. In een dorp nabij de laat-
ste plaats, dreef de nieuwsgierigheid mij, om hunne leefwijze te be-
zien, die alleronbeschaafdst is. Zij hadden dien dag een groote of-
ferande, denk ik, want op een ouden boomstronk stond een houten
afgod, zoo leelijk als de duivel, althans zoo leelijk als iets wat den
duivel voorstellen moet, wezen kan; zijn hoofd geleek naar niets
wat ooit iemand zag, zijne ooren waren zoo groot en dik, als bok-
kenhorens, zijne oogen zoo groot als een driegulden, een neus als
een gekromde ramshoorn, en een muil met vier hoeken als die van
een leeuw, met leelijke tanden, zoo hoekig als de sneb van een pa-
pegaai. Hij was zoo leelijk gekleed als men denken kan, zijn bo-
venkleed was van schapenhuiden met de wol buitenwaarts, en hij
had een groote Tartaarsche muts op het hoofd met twee hoorns er
doorkomende. Het was ongeveer acht voet hoog, maar had geen
beenen, noch eenige andere lichaamsdeelen.
Deze afgod stond aan de buitenzijde van het dorp, en er bijko-
mende zag ik zestien personen, mannen of vrouwen, dit kon ik
niet zien, want zij zijn allen volkomen gelijk gekleed, rondom dit
wanschapen beeld uitgestrekt op den grond liggen. Zij waren even
bewegingloos, als hun houten afgod. Eerst dacht ik, dat zij óók
van hout waren, maar toen ik naderbijkwam, sprongen zij op de
been, met een krijschend gehuil, als zoovele huilende honden, en trok-
ken terug, alsof zij misnoegd waren, dat zij gestoord waren. Een
eind weegs van dit monster, aan de deur van een van gedroogde
koeien- en schapenhuiden gemaakte tent, stonden drie slagers, al-
thans daarvoor hield ik hen, want zij hadden lange messen in de
hand, en in het midden van de tent stonden drie schapen en een
jonge stier. Het waren, naar het schijnt, offers voor dat gedrochte-
lijk stuk hout, en deze drie mannen priesters en de zeventien op
den grond liggende wezens waren lieden, die de offers aanbrach-
ten, en daarbij hunne gebeden deden.
Ik beken, dat hunne domheid in deze vereering van den afgod
mij méér ergerde, dan iets wat ik ooit aanschouwd had; om Gods
edelste schepsel, aan wien bij de schepping zoo vele voorrechten
boven al het geschapene zijn toegestaan, dat begaafd is met een
redelijke ziel, en met eigenschappen om zijn Schepper te eeren; hem
zoo diep gezonken te zien, dat hij zich voor een leelijk schrikbeeld,
een ingebeeld iets, nederwerpt, dat hij zelf gevormd en schrikwek-
kend gemaakt en met vuile lappen bekleed had, dit achtte ik een
gewrocht des duivels, die den Schepper de aanbidding zijner schep-
selen benijdde, en hen verleid had tot zulke walgelijke en verder-
felijke dingen.
Maar wat baatten alle deze overwegingen ? Ik zag het daar voor
mijn oogen en kon dus niet denken, dat het onmogelijk was. Ik
werd woedend en reed naar het beeld of monster, hoe men het
noemen wil, en deed met mijn sabel een houw op de muts, die
het droeg, zoodat die aan zijn horens bleef hangen, en een van
mijn geleiders trok de schapenhuid er af, die het bekleedde, toen er
eensklaps, onder een geweldig geschreeuw, wel twee of driehonderd
man kwamen aanloopen, zoodat ik blijde was de vlucht te kunnen
nemen, want wij zagen eenige bogen en pijlen; maar ik besloot
toch, het beeld nog een bezoek te brengen.
Onze karavaan bleef drie dagen in het dorp, dat een uur verder
lag, om zich eenige paarden aan te schaffen, die wij noodig had-
den; daar verscheidene paarden door de slechte wegen kreupel
waren geworden. Dus had ik gelegenheid, hier mijn oogmerk uit te
voeren. Ik deelde mijn voornemen mede aan den Schotschen koop-
man van Moscou, van wiens moed ik de duidelijkste blijken had
gezien. Ik zeide hem, wat ik gezien had, en hoe dit mijn veront-
waardiging had opgewekt, en dat ik besloten had, als ik slechts
vier of vijf goed gewapende lieden mede kon krijgen, dat afschu-
welijke afgodsbeeld te gaan vernielen, om hun te laten zien, dat
het geen de minste macht bezat, en dus geen voorwerp van ver-
eering zijn kon. Hij begon te lachen en zeide: „Uw ijver is mis-1
schien goed, maar wat hebt gij u eigenlijk er bij voorgesteld?"
— „Wat," zeide ik, „wel om Gods eer te wreken, die door deze
duivelaanbidding beleedigd wordt." — „Maar hoe zal dit geschie-
den," vervolgde hij, „als het volk niet weet wat gij daarmede be-
doelt, ten zij gij met hen kondt spreken en het hen zeggen ? En in
dit geval beloof ik u, dat zij u zouden bevechten, en vooral ter
verdediging van hunnen afgod zouden zij als wanhopigen vech-
ten." — „Kunnen wij het niet des nachts doen," vroeg ik, „en
hen dan schriftelijk in hunne taal er de redenen van achterla-
ten?" — „Schriftelijk ?" herhaalde hij, „wel in al hunne vijf stam-
men is er niet één, die een letter lezen kan, zelfs niet in zijn moe-
dertaal." — „Welk een grove onwetendheid!" zeide ik. „Maar tóch
heb ik mij voorgenomen het te doen; misschien zullen zij er door
tot het besluit komen, dat hunne vereering van zulke plompe din-
gen beneden den mensch is." — „Hoor eens, mijnheer!" zeide hij,
„als uw ijver er u toe aandrijft, moet gij het doen; maar voor-
eerst moet gij bedenken, dat deze woeste stammen met geweld on-
der de heerschappij van den Russischen Czaar gebracht zijn; en
als gij het doet, is het tien tegen een, dat zij bij duizenden naar
den gouverneur van Nortzinskoy zullen komen, om zich te bekla-
gen en voldoening te eischen, en als hij hun die niet geven kan,
is het tien tegen een, dat zij zullen opstaan, en dit zal een nieuwen
oorlog met al de Tartaren in het geheele land geven."
Dit, moet ik bekennen, bracht mij een poos op andere gedachten,
maar ik bleef er toch mijn zinnen op zetten, en den geheelen dag
verlangde ik mijn oogmerk te kunnen volvoeren. Tegen den avond
ontmoette ik toevallig den Schotschen koopman op een wande-
ling buiten de stad, en hij sprak mij aan. „Ik geloof, dat ik u van
uw goed voornemen hebt afgebracht," zeide hij, „en dat spijt mij
eenigszins, want ik verfoei de afgoderij evenzeer als gij." — „Gij
hebt mij overgehaald, de uitvoering nog uit te stellen," antwoordde
ik, „maar mij er nog niet geheel van afgebracht, en ik geloof, dat
ik het stuk nog bestaan zal, voordat wij deze plaats verlaten, al
zou men mij ook, om hen te voldoen, aan hen uitleveren." —
„Neen, neen," hernam hij, „voor de uitlevering aan zulk een hoop
monsters moge de Hemel u bewaren; dat zal men niet doen, dat
zou uw zekere dood zijn." — „Hoe zouden ze mij dan behandelen?"
vroeg ik. — „Ik zal u zeggen," hernam hij, „hoe zij een onge-
lukkigen Rus behandeld hebben, die hen, zoo als gij wilt, in hunne
godsdienst beleedigd had. Nadat zij hem verminkt hadden, dat
hij niet kon wegloopen, ontkleedden zij hem, en zetten hem bo-
ven op het afgodsbeeld, en allen gingen om hem heen staan, en
schoten hem zooveel pijlen in zijn lichaam, als zij konden, en ver-
brandden hem daarop ter eere van hun afgod." — „En was dat
dezelfde afgod?" vroeg ik. — „Dezelfde," zeide hij. — „Nu, dan
zal ik u óók iets verhalen," zeide ik. Daarop verhaalde ik hem het
gebeurde te Madagascar, hoe ons volk daar het geheele dorp in
brand gestoken en al de bewoners omgebracht had, omdat zij een
man van ons hadden vermoord, gelijk ik vroeger verhaald heb, en
toen ik geëindigd had, voegde ik er bij, dat mijns bedunkens met
dit dorp even zoo moest gehandeld worden.
Hij luisterde zeer oplettend naar mijn verhaal, maar toen ik
sprak van dit dorp even zoo te behandelen, zeide hij: „Gij hebt
groot ongelijk; het was dit dorp niet, het was bijna honderd mij-
len van hier, maar het was dezelfde afgod, want dien voeren zij in
processie het land rond." — „Welnu", zeide ik, „dan zal dit beeld
er voor gestraft worden, en dit zal dezen nacht gebeuren als ik
dien beleef.
Toen hij zag dat ik bij mijn voornemen bleef, keurde hij het goed,
en zeide, dat ik niet alleen, maar dat hij met mij zou gaan; maar
eerst zou hij een zijner landslieden gaan halen, een zeer ondernemend
man en vol ijver om op te treden tegen werken des duivels
als deze. Hij bracht daarop zijn makker bij mij, een Schot, dien
hij kapitein Richardson noemde, en dezen verhaalde ik alles wat
ik gezien en gehoord had, en hij zeide. dat hij zou medegaan, al
zou het hem het leven kosten. Zoo besloten wij dan met ons drieën
te gaan. Ik had het ook aan mijn compagnon voorgesteld, maar
deze weigerde er deel aan te nemen. Hij zeide, mij overal en ten
allen tijde tot mijn verdediging te willen bijstaan, maar dit was
een zaak waarmede ik niets te maken had. Wij besloten dus, met
ons drieën en mijn knecht, tegen middernacht, het stuk zoo stil
mogelijk te wagen.
Bij nadere overweging besloten wij het nog een dag uit te stel-
len, omdat de karavaan den volgenden morgen vertrekken zou, en
wij begrepen, dat de gouverneur hun dan geen voldoening ten onzen
koste zou kunnen geven, als wij eens buiten bereik waren. De
Schotsche koopman, die even standvastig als moedig was in wat hij
ondernam, bracht mij een Tartaarschen rok van schapenvachten
en een Tartaarsche muts, en boog en pijlen, wat hij ook voor zich
en zijn landgenoot had aangeschaft, opdat als men ons zien mocht,
men niet zou weten, wie wij waren.
Den geheelen avond brachten wij door met het gereedmaken van
brandstoffen, door voorloop, kruit en wat wij krijgen konden
dooreen te mengen, en na ons nog van een pot vol teer meester ge-
maakt te hebben, gingen wij ongeveer een uur na zonsondergang
op onze onderneming uit. Tegen elf uur kwamen wij op de plaats,
en vonden dat het volk geen zweem van vrees voor hun afgod
koesterde. De lucht was bewolkt, maar de maan gaf ons toch licht
genoeg, om te zien, dat het afgodsbeeld, juist in dezelfde houding
en op dezelfde plaats stond, als vroeger. Al het volk scheen te sla-
pen, behalve zij, die in de groote hut of tent waren, waar wij de
drie priesters gezien hadden, die wij voor slagers hadden aangezien;
en dicht bij de deur komende, hoorden wij de stemmen van wel
vijf of zes personen. Wij begrepen nu, dat als wij rondom het af-
godsbeeld een vuurtje maakten, deze mannen dadelijk zouden toe-
schieten, om hun afgod uit het vuur te redden, en wij wisten niet,
hoe wij tegen hen zouden te werk gaan; eerst dachten wij het
afgodsbeeld mede te nemen, en het op een afstand van daar in
brand te steken; maar toen wij het aanpakten, bemerkten wij, dat
het voor ons te zwaar was, om te vervoeren, dus waren wij weder
ten einde raad. De tweede Schot sloeg voor de hut of tent in brand
te steken, en de lieden, die er uitkwamen, neder te vellen, maar
daarin wilde ik niet toestemmen, want ik wilde hen niet dooden,
als het bij mogelijkheid kon vermeden worden. „Welnu, dan zal
ik u zeggen, wat er gedaan moet worden," zeide de Schotsche koop-
man, „wij moeten trachtten hen gevangen te nemen, hen handen
en voeten binden, en hen de vernieling van hun afgod laten aanzien."
Toevallig hadden wij genoeg bindtouw of koord bij ons, waar wij
onze brandstoffen mede bijeengebonden hadden, en dus besloten
wij eerst deze lieden, met zoo weinig gerucht als mogelijk, te over-
vallen. Het eerst, wat wij deden, was, aan de deur te kloppen;
toen een der priesters deze opende, grepen wij hem dadelijk aan,
stopten hem den mond, knevelden hem en brachten hem tot voor
het afgodsbeeld, waar wij hem aan handen en voeten gebonden,
op den grond nederlegden.
Twee onzer waren aan de deur blijven staan wachten, of niet
een ander naar den eerste zou komen uitzien, maar wij stonden er
nog, toen de derde man bij ons terugkwam, en toen er nog nie-
mand kwam, klopten wij weder zachtjes aan, daarop kwamen er
nog twee uit, die wij even als de eerste behandelden, maar wij wa-
ren verplicht allen mede te gaan, en hen op eenigen afstand van
elkander bij den afgod neder te leggen, waarna wij terugkeerden
en er twee voor de deur zagen staan uitzien, terwijl de derde ach-
ter hen binnen de hut stond. Wij grepen de twee aan en bonden
hen dadelijk; waarop de derde terugtrad en begon te schreeuwen.
De Schotsche koopman volgde hem na, en haalde een mengsel
voor den dag, dat hij gemaakt had, en dat alleen rook en stank
veroorzaakte, dat hij daarop in brand stak en in de hut wierp.
Middelerwijl hadden de Schotsche koopman en mijn bediende
de twee reeds gebonden mannen aangegrepen, en legden hen voor
hun afgodsbeeld neder, waar zij konden zien, of dit hen ook kon
helpen, en keerden daarop zoo spoedig mogelijk naar ons terug.
Toen het mengsel, dat wij in de hut hadden geworpen, die tot
stikkens toe met rook had opgevuld, wierpen wij een ander lede-
ren zakje er in, dat met een helderen vlam opbrandde, en traden
die daarop binnen. Wij vonden er nog slechts vier personen in,
twee mannen en twee vrouwen, die, naar het scheen, een hunner
duivelsfeesten daar gevierd hadden. Zij schenen allen doodelijk ver-
schrikt; althans zij zaten ineengehurkt en als verbijsterd, zonder dat
zij eenig geluid konden geven van wege den rook. Wij grepen hen
aan en bonden hen gelijk de overigen, zonder eenig gedruisch te
maken. Wij hadden hen echter eerst buiten de hut gebracht, want
wij zelve konden het, evenmin als zij, in den rook uithouden. Toen
dit geschied was, brachten wij hen allen naar het afgodsbeeld.
Daarna gingen wij te werk met den afgod; eerst beteerden wij
hem van boven tot onder, en bestreken hem daarop met een meng-
sel van talk en zwavel, daarna stopten wij zijn oogen, ooren en
mond vol met buskruit, vervolgens stopten wij een zak met vet in
zijn muts, en behingen hem toen met al de brandstoffen, die wij
hadden mcdegebracht. Daarna zagen wij rond naar alles, wat den
brand nog kon helpen, en viel het mijn knecht in, dat hij bij de
hut of tent, waar die menschen geweest waren, een hoop droog
stroo of biezen had zien liggen. Hij en een der Schotten liepen er-
heen en kwamen ieder met een arm vol terug. Dit gedaan zijnde,
namen wij onze gevangenen de stoppen uit den mond, plaatsten
hen voor hun afgod, en staken er daarop den brand in.
Wij bleven er ongeveer een kwartier bij, tot het kruid in de
oogen, mond en ooren van het beeld vlam vatte, en het geheel
geen fatsoen meer had, maar niets dan een blok hout was; en
daarop er het stroo voor stapelende, zagen wij, dat hij spoedig
zou verbrand zijn; dus begonnen wij aan ons vertrek te denken.
Een der Schotsche kooplieden echter zeide: „Neen, wij moeten
niet heengaan, want deze arme onwetende schepsels zouden zich
allen in het vuur storten en zich met hun afgod laten verbranden."
Wij besloten dus te blijven, totdat alles tot asch verbrand was,
en toen maakten wij dat wij wegkwamen.
Des morgens kwamen wij onder onze reisgenooten, druk bezig
met onze toebereidselen voor de reis, en niemand vermoedde, dat
wij ergens anders dan in ons bed waren geweest, zooals men ook
niet anders van reizigers verwachten zou, om zich tot de ver-
moeienissen van de dagreis in staat te stellen.
Maar daarmede was de zaak niet geëindigd. Den volgenden
morgen kwam een ontzettende menigte landvolk, niet alleen uit
het dorp, maar ik geloof nog wel uit honderd andere, voor de
stadspoorten, en eischten, op de onbeschaamdste wijze, voldoening
van den gouverneur, voor het beschimpen van hunne priesters,
en het verbranden van hunnen grooten Cham-Chi-Thangu; zulk
een wanluidenden naam gaven zij aan het monsterachtige schep-
sel, dat zij vereerden. De inwoners van Nertzinskoy waren in den
beginne zeer ongerust, want men zeide, dat er niet minder dan
dertigduizend Tartaren waren, en dat zij binnen weinige dagen
wel tot honderdduizend man zouden aangroeien.
De Russische gouverneur zond afgezanten naar hen toe, en gaf
hen alle goede woorden, die hij bedenken kon. Hij verzekerde
hen, dat hij er niets van wist, en dat van de bezetting geen man
de stad had verlaten; dat het niet door iemand uit de stad kon
bedreven zijn, en dat, zoo zij hem te kennen gaven, wie het
gedaan had, de daders streng gestralt zouden worden. Zij ant-
woordden op hoogen toon, dat een ieder den grooten Cham-Chi-
Thangu vereerde, die in de zon woonde, en dat geen sterveling
tegen zijn beeld geweld zou hebben durven plegen, dan eenige
Christelijke booswichten, gelijk zij hen noemden; en dus dreigden
zij hem en al de Russen, die allen misdadigers en Christenen
waren, met oorlog.
De gouverneur, die ongezind was, om een vredebreuk te be-
werken, en niet wilde, dat men, bij het uitbreken van een oorlog,
op hem de schuld daarvan zou leggen, daar de czaar hem strenge-
lijk gelast had, de veroverde landstreek met inschikkelijkheid en
goedheid te behandelen, gaf hun nog steeds goede woorden; ein-
delijk zeide hij hun, dat er dien morgen een karavaan naar
Rusland vertrokken was, en dat wellicht iemand daarbij behoo-
rende, hun deze beleediging had aangedaan, en dat hij, als zij
hiernjede tevreden waren, deze iemand achterop zou zenden, om
er naar te onderzoeken. Dit scheen hen een weinig tot bedaren
te brengen, en diensvolgens zond de gouverneur ons iemand
achterop, die ons alles, wat er voorgevallen was, mededeelde, en
ten dringendste ried, dat zoo iemand in onze karavaan het ge-
daan had, deze zich uit de voeten moest maken; maar dat, of
dit het geval ware of niet, wij alle mogelijke haast zouden maken,
en dat hij hen middelerwijl, zoo lang hij kon, „aan de praat"
zou houden.
Dit was zeer vriendelijk van den gouverneur. Toen zijn zende-
ling echter bij de karavaan kwam, was er niemand, die er ie :s
van wist, en op ons, die het gedaan hadden viel in het geheel
geen verdenking; niemand vroeg er ons zelfs naar. Echter volgde
de tegenwoordige aanvoerder van de karavaan den raad van den
gouverneur, en wij trokken twee dagen en twee nachten achter
elkander voort, zonder van belang te rusten, dan in een dorpje,
Plothus genaamd, en ook daar bleven wij niet lang, maar haast-
ten ons naar Jarawena, een andere Russische stichting, waar wij
vertrouwden, veilig te zullen zijn. Maar om daar te komen, be-
gaven wij ons in een uitgestrekte woestijn waarover ik nader zal
spreken, en waarin wij, zoo wij er midden in geweest waren,
waarschijnlijk allen ons graf zouden gevonden hebben. Het was
de tweede dag na ons vertrek van Plothus, dat eenigen onzer,
aan de groote stofwolken, die op verren afstand achter ons opre-
zen, begonnen te vermoeden, dat wij vervolgd werden. Wij waren
de woestijn ingetrokken, en hadden een groot meer, Schaks-Oser
genaamd, op zijde van ons laten liggen, toen wij aan de andere
zijde noordwaarts van ons, een groote troep paardenvolk zagen
verschijnen, terwijl wij westwaarts trokken. Wij bemerkten dat
zij in de meening waren geweest, dat wij langs de overzijde
van het meer zouden zijn getrokken, terwijl wij gelukkig de
zuidzijde gekozen hadden, en twee dagen later zagen wij niets
meer van hen, want daar zij geloofden, dat wij hen nog steeds
vooruit waren, trokken zij verder, tot zij aan de rivier Udda kwa-
men; deze is hooger noordwaarts een zeer groote stroom, doch waar
wij er bijkwamen, was zij smal en konden wij haar doorwaden.
Den derden dag bespeurden zij hunnen misslag, of hadden zij
tijding van ons ontvangen, want in de schemering van den avond
kwamen zij op ons af. Wij waren zeer in onzen schik, dat wij
juist voor ons nachtleger een zeer geschikte plaats hadden uitge-
kozen, want daar wij aan den zoom van een woestijn waren, die
ongeveer vijfhonderd (Eng.) mijlen groot was, zoo hadden wij
geen steden te wachten, en verwachten wij ook geene aan te
treffen, buiten Jarawena, dat nog twee dagreizen van ons af lag.
Aan deze zijde waren echter eenige boschjes en beekjes, die allen
in de groote rivier Udda uitliepen. In een engen pas tusschen
twee dichte boschjes sloegen wij ons nachtleger op, in de verwach-
ting van in den nacht aangevallen te zullen worden.
Niemand dan hij wist, waarom wij eigenlijk vervolgd werden,
maar daar de Mongoolsche Tartaren gewoon zijn, bij troepen in
deze woestijn rond te zwerven, verschansen de karavanen zich
iederen nacht tegen hen, als tegen rooverbenden, en dus was het
niets vreemds, dat wij achtervolgd werden. Maar van al onze
nachtlegers hadden wij dezen nacht een allerbizonderst gunstigt
legerplaats, want wij lagen tusschen twee boschjes, met een beekje
vlak van voren, zoodat wij niet omsingeld, noch anders dan van
voren en achteren aangetast konden worden. Wij zorgden daarom
ons front zooveel te versterken, als wij konden, door onze pakken
en kameelen en paarden, allen in een lijn aan deze zijde van het
riviertje te plaatsen, en achter ons maakten wij een verhakking
van eenige boomen.
In deze stelling sloegen wij ons veldleger op; maar voordat
onze toerustingen voltooid waren, hadden wij reeds den vijand
bij ons. Zij overvielen ons niet, zooals wij verwacht hadden, gelijk
roovers, maar zonden ons drie lieden toe, om ons af te vragen
de uitlevering van degenen, die hunne priesters mishandeld en
hunnen afgod Cham-Chi-Thangu verbrand hadden, om deze met
vuur te verbranden. In dat geval, zeiden zij, zouden zij ons
geen leed meer doen, maar aftrekken; doch zoo niet, dan zouden
zij ons allen met vuur verbranden. De onzen zagen bij deze bood-
schap vrij onthutst, en gaapten elkander aan, om uit elkanders
gelaat te lezen, wie er schuldig was; maar niemand had het
gedaan, niemand wist er iets van. De aanvoerder van de karavaan
gaf ten antwoord, dat hij verzekerd was, dat niemand uit ons
kamp het gedaan kon hebben, dat wij vreedzame kooplieden waren,
die zich alleen met hunnen handel bemoeiden, dat wij noch hen
noch iemand anders kwaad hadden gedaan, en dat zij derhalve
elders moesten zoeken naar de vijanden, die hen beleedigd hadden,
want dat wij het niet waren; dus verzocht hij hun, om ons
geen kwaad te doen, want dat wij geweld met geweld zouden
vergelden.
Wel verre van met dit antwoord tevreden te zijn, kwam den
volgenden morgen met het krieken van den dag een groote troep
van hen ons kamp opzoeken; maar toen zij ons in zulk eene
voordeelige stelling zagen, durfden zij niet verder komen, dan de
beek voor ons, waar zij staan bleven, en ons een menigte ver-
toonden, zóó talrijk, dat wij er inderdaad van ontstelden; want
naar de geringste schatting waren er wel tienduizend. Zij bleven
daar een poos ons staan opnemen, en toen zonden zij, onder een
geweldig geschreeuw ons een wolk van pijlen toe, maar daartegen
waren wij zeer goed beschut, want wij zochten een schuilplaats
achter onze pakken, en ik herinner mij niet, dat iemand onzer
een kwetsuur ontving.
Een poos daarna zagen wij hen rechtsaf zwenken, en wij ver-
wachtten van achteren aangevallen te zullen worden; toen een
doorslepen knaap, een kozak van Jarawena, die in Russische
dienst was, naar den aanvoerder van de karavaan ging, en hem
zeide: „Ik zal al het volk naar Siheilka terugzenden." Dit was
een stad, zeker vier of vijf dagreizen zuidwaarts en eenigszins
achter ons. Daarop nam hij zijn boog en pijlen, steeg te paard ,
en reed als het ware achterwaarts, alsof hij recht naar Nort-
zinskoy wilde terugkeeren; daarna nam hij een verren omweg en
kwam zoo bij het Tartaarsche leger, alsof hij naar hen afgezon-
den was, en deed hen daarop een lang verhaal, dat het volk,
dat hunnen Cham-Chi-Thangu verbrand had, met een troep boos-
doeners, gelijk hij zeide, dat wil zeggen Christenen, naar Siheilka
was gegaan; en dat zij besloten hadden, om den afgod Schal-
Isag, die aan de Tunguzen behoorde, óók te verbranden.
Daar deze knaap een volkomen Tartaar was en hunne taal vol-
maakt sprak, speelde hij zijn rol zóó goed, dat zij hem in alles
geloofden, en dat zij zich zoo haastig mogelijk naar Siheilka spoedden,
dat, naar het scheen, bijna vijf dagreizen zuidwaarts van ons lag.
Binnen drie uren waren zij allen uit ons gezicht, en nimmer hoor-
den wij iets meer van hen, noch kwamen te weten, of zij naar
Siheilka waren gegaan of niet. Wij trokken thans in veiligheid
naar Jarawena, waar een Russisch garnizoen lag, en hier bleven
wij vijf dagen, omdat de laatste dagreis en het gemis der nacht-
rust, de karavaan uiterst vermoeid had.
Van deze stad hadden wij een akelige woestijn, die ons drieën-
twintig dagen ophield. Wij voorzagen ons hier van eenige tenten,
teneinde het des nachts gemakkelijker te hebben, en de aanvoer-
der voorzag hier de karavaan van zestien wagens om water en
levensmiddelen mede te voeren; en deze wagens strekten tot ver-
schansing van ons kamp gedurende den nacht, zoodat als de
Tartaren weder verschenen waren, zij ons weinig afbreuk hadden
kunnen doen, indien zij niet in overgroot getal kwamen.
Men zal begrijpen, dat wij na een zoo lange reis rust behoefden,
want in deze woestijn zagen wij huizen noch boomen, nauwelijks
nu en dan wat heesters. Wij zagen echter een menigte sabeljagers,
zooals men hen noemt; dat waren allen Tartaren uit Mongoolsch
Tartarije, waarvan dit land een gedeelte uitmaakt en dikwijls
tastten zij kleine karavanen aan; maar wij zagen geen talrijke
troepen van hen bijeen. Ik verlangde eenige sabelvellen van hen
te zien, maar ik kon niet met hen in gesprek komen, want zij
durfden ons zoo dicht niet te naderen, en wij durfden ons gezel-
schap niet verlaten, om hen te naderen. Na deze woestijn door-
getrokken, te zijn, kwamen wij in een vrij bevolkte landstreek,
dat wil zeggen: wij vonden dorpen en kasteelen, door den czaar
van Rusland gesticht, om de karavanen te beschermen en het land
tegen de Tartaren te verdedigen, die anders het reizen allerge-
vaarlijkst zouden maken, en Zijne Majesteit heeft zulke strikte be-
velen gegeven omtrent het beschermen der karavanen en kooplie-
den, dat als men vermeent, dat er zich in de landstreek Tartaren
ophouden, er altijd afdeelingen van de bezettingen afgezonden wor-
den, om de reizigers veilig van station tot station te geleiden.
Zoo bood de gouverneur van Adinskoy, dien ik gelegenheid had
een bezoek te geven, door middel van den Schotschen koopman,
die hem kende, ons een wacht van vijftig man aan, tot aan het
naaste station, als wij dachten, dat er gevaar was.
Reeds lang te voren had ik gedacht, dat, daar wij nu nader
bij Europa kwamen, wij het land meer bevolkt, en het volk
meer beschaafd zouden vinden; maar in beide opzichten vond
ik mij bedrogen; want wij moesten nog het land der Tunguzen
doortrekken, waar wij dezelfde of nog ergere blijken van hei-
dendom en barbaarschheid te zien kregen, als te voren; daar
echter het land door de Russen veroverd en geheel onder hunne
heerschappij gebracht is, zijn zij niet zoo ge vaarlijk; doch in onbe-
schaafdheid, afgoderij en veelgodendom doen zij voor geen volk
ter wereld onder. Zij gaan allen in beest en vellen gekleed, waarvan
ook hunne huizen gebouwd zijn. Men kan geen mannen of
vrouwen van elkander onderscheiden, noch aan hun ruw gelaat,
noch aan hunne kleeding, en des winters als de grond met sneeuw
bedekt is, leven zij onder den grond, in een soort van gewelven,
die kelders of holen hebben, die in elkander loopen.
Terwijl de Tartaren hunnen Cham-Chi-Thangu hadden voor
een geheel dorp of landschap, bezaten deze een afgod in ieder
huis en in ieder hol; bovendien vereeren zij de zon, de sterren,
het water, de sneeuw, kortom, alles wat boven hun begrip is, en
zij begrijpen slechts zeer weinig, zoodat alles, wat buitengewoon
is, door hen vereerd wordt.
Maar ik zal verder geen volken of landstreken meer beschrijven,
dan voor zoover het met mijn eigene lotgevallen in verband
staat. Niets bizonders gebeurde ons in deze geheele landstreek,
die van de •woestijn af, waarvan ik het laatst sprak, naar mijn
gissing ten minste vierhonderd (Eng.) mijlen groot was, en waarbij
wij een andere groote woestijn aantroffen, die ons twaalf dag-
reizen kostte, waar wij nog huis, noch boom, noch struik zagen,
maar levensmiddelen, zoowel brood als water, moesten mede-
JtOBINSON OBUBOE. 20
voeren. Uit deze woestijn kwamen wij, na twee dagen reizen, te
Janezay, een Russische stad of sterkte aan de rivier Janezay.
Deze rivier, verhaalde men ons, scheidt Europa van Azië, doch
ik geloof niet, dat onze kaartenmakers dit zullen toestemmen.
Zeker is het de oostelijke grens van het oude Siberië, dat nu
slechts een wingewest van het Russische rijk is, maar zoo groot
op zichzelf als geheel Duitschland,
En zelfs hier bespeurde ik nog overal onwetendheid en hei-
dendom, behalve in de Russische garnizoenen; het geheele land
tusschen de rivier Oby en de Janezay, is zoo geheel heidensch
en het volk zoo onbeschaafd, als de verst afgelegene Tartaren,
ja, zelfs als eenig volk, dat ik weet, in Azië of Amerika. Ik vond
ook, gelijk ik de Russische gouverneurs, die ik van tijd tot tijd
sprak, deed opmerken, dat de heidenen noch verstandiger, noch
nader bij het Christendom zijn, omdat zij onder de Russische
heerschappij woonden, wat zij erkennen moesten, dat maar al
te waar was, maar zij zeiden, dat hen dit niet aanging; maar
als de czaar goedvind, zijne Siberische, Tungusische of Tartaar-
sche onderdanen te bekeeren, dan moest hij het doen door
priesters tot hen te zenden, maar geen soldaten; en zij voegden
er met meer oprechtheid dan ik verwacht had, bij, dat zij onder-
vonden, dat hun monarch er minder op gesteld was, om hen tot
Christenen, dan wei tot zijne onderdanen te maken.
Van hier tot aan de groote rivier Oby trokken wij door een
woest onbebouwd land; het land is wel niet onvruchtbaar, maar
« het heeft gebrek aan bevolking, anders is het op zichzelf een zeer
aangenaam, vruchtbaar en bevallig land. Al de inwoners, die wij
aantroffen, waren heidenen, behalve zulken, die uit Rusland der-
waarts gezonden waren; want in deze landstreek, namelijk aan de
beide zijden van de rivier Oby, worden de Russische misdadigers
die niet ter dood veroordeeld worden, verbannen, en het is on-
mogelijk, dat zij hier ooit kunnen ontvluchten. Mijzelven weder-
voer niets bizonders, totdat ik te Tobolsk, de hoofdstad van Siberië,
kwam, waar de volgende reden mij eenigen tijd deed vertoeven.
Wij waren thans bijna zeven maanden op reis geweest, en de
winter naderde met snelle schreden, waarom mijn compagnon en
ik over onze zaken beraadslaagden, daar wij het noodig achtten,
te overleggen hoe wij verder zouden handelen, omdat onze be-
stemming naar Engeland, en niet naar Moskou, was. Men sprak
ons van sleden en rendieren, om ons in den winter over de sneeuw
te vervoeren; en inderdaad door dit middel is het, dat de Russen
beter in den winter dan in den zomer reizen kunnen, omdat zij in
deze sleden nacht en dag doorrijden, daar de natuur hun door
de thans bevroren sneeuw een effene baan verschaft, en de hoog-
ten en laagten, rivieren en meren allen effen en zoo hard als steen
zijn, en zij glijden over de oppervlakte, zonder zich te bekreunen
wat er onder is.
Maar zulk een winterreis was voor mij niet geschikt; ik moest
naar Engeland en niet naar Moskou. Twee wegen lagen thans
voor mij: de een was met de karavaan mede te gaan tot Jaroslaw,
en dan westwaarts naar Nerva en de Finlandsche golf, en zoo ter
zee of te land naar Dantzig, waar ik mijn Chineesche goederen
misschien zeer voordeelig van de hand zou kunnen doen, of ik
moest de karavaan aan een stadje aan de Dwina verlaten, van-
waar ik in zes dagen te water naar Archangel kon komen, en daar
was ik zeker scheepsgelegenheid te zullen vinden naar Holland,
Engeland of Hamburg. Maar het ware niet raadzaam geweest, om
een dezer tochten in den winter te ondernemen, want bij Dant-
zig zou de Oostzee bevroren, en dus voor mij ontoegankelijk zijn,
en om te land van daar te trekken, zou veel onveiliger zijn, dan
onder de Mongoolsche Tartaren; even zoo als ik in October naar
Archangel ging, zouden al de schepen van daar vertrokken zijn,
en ik zou daar niets te wachten hebben dan veel koude en weinig
levensmiddelen, en den geheelen winter in een eenzame stad moe-
ten "doorbrengen. Na alles te hebben overwogen, achtte ik het
dus veel beter, de karavaan te laten vertrekken en den winter
door te brengen waar ik was, namelijk te Tobolsk in Siberië, op
een breedte van 60°, waar ik verzekerd was van drie dingen,
waarmede men een kouden winter kan doorstaan, namelijk over-
vloed van eten en drinken, wat het land oplevert; een warm huis
met genoeg brandstof, en uitmuntend gezelschap.
Ik was nu in een klimaat, geheel verschillend van mijn bemind
eiland, waar ik nimmer koude gevoelde, dan als ik de koorts had;
integendeel, het viel mij daar zuur eenige kleederen te dragen,
en waar ik nimmer vuur aanlegde, dan buiten de deur en als ik
het noodig had om eten te koken. Nu liet ik mij drie goede
rokken maken, met wijde jassen er over, die tot op de voeten
hingen, en tot beneden toe dicht toegeknoopt konden worden,
en die allen met bont gevoerd en zeer warm waren.
Van een warm huis gesproken, moet ik zeggen, dat ik onze
Engelsche manier zeer afkeur, om in elke kamer van het huis
in open schoorsteenen vuur aan te maken, waardoor, als het
vuur uit was, de lucht in de kamer even koud wordt als de
buitenlucht. Maar na mijn intrek in een goed huis in de stad ge-
nomen te hebben, liet ik een schoorsteen bouwen als een oven,
in het midden van zes kamers; de pijp; waardoor de rook
wegtrok, liep naar de eene zijde, en de plaats om er de brand-
stof in te doen was aan de andere zijde, en al de kamers werden
even warm gehouden, zonder dat men het vuur zag, evenals
men de badstoven in Engeland heet maakt. Hierdoor was het
altijd in alle kamers even warm, en hadden wij steeds een gelijk-
matige warmte, en hoe koud het ook buiten mocht zijn, binnen
was het altijd warm, echter zagen wij geen vuur, en hadden
nimmer eenigen last van den rook.
Ik bracht hier acht maanden, een donkeren, treurigen winter
door; de koude was zóó streng, dat ik mijn neus niet buiten de
deur kon steken, zonder in bont gewikkeld te zijn, en een masker
voor het gelaat te dragen, of liever een dichte sluier, met een gat,
om te ademen, en twee, om te zien. Het korte daglicht, dat wij
hadden, was ongeveer drie maanden lang niet meer dan vijf uren
daags, zes op zijn hoogst, ofschoon het nimmer zeer donker was,
daar de sneeuw voortdurend liggen bleef en het weder helder was.
Onze paarden stonden in een kelder te verkwijnen, en onze dienst-
boden (want wij huurden die, om ons en onze paarden op te
passen) waren telkens de handen en voeten bevroren.
Echter zaten wij binnenshuis warm, de huizen waren dicht, de
muren dik, de vensters klein en allen met dubbele glazen. Ons
eten bestond hoofdzakelijk in gedroogd wild, goed brood, als be-
schuit gebakken, verschillende soorten van gedroogde visch, en
eenig schapen- en buffelvleesch, dat zeer goed is. Alle levensmid-
delen voor den winter worden in den zomer ingelegd. Onze drank
was water, met brandewijn vermengd, en mee in plaats van wijn,
voor een traktement, die zij echter zeer goed hebben. De jagers,
die in elk weder uitgaan, brachten ons dikwijls zeer goed en vet
wild, en somtijds berenvleesch, doch om het laatste gaven wij
niet veel. Wij hadden een goeden voorraad thee, waarop wij onze
vrienden onthaalden; met één woord wij leidden een goed leven.
Het was nu Maart; de dagen begonnen vrij wat langer en het
weder althans dragelijker te worden; daarom begonnen de andere
reizigers sleden gereed te , maken, om hen over de sneeuw te
brengen ; maar ik had besloten, gelijk ik gezegd heb, naar Archan-
gel, en niet naar Rusland of de Oostzee te gaan, en ik bleef dus
waar ik was, want ik wist zeer goed, dat de schepen uit het zui-
den daar niet voor Mei of Juni heengaan, en dat, als ik in het
begin van Augustus daar kwam, ik er vroeg genoeg zou zijn, om
met een der eerst vertrekkende schepen mede te gaan, en daarom
maakte ik geen haast om te vertrekken, zooals de anderen, en
zag dus ook een groote menigte volk, ja, eindelijk alle reizigers
vóór mij vertrekken. Het schijnt, dat zij van Moskou alle jaren
hierheen trekken, om te handelen, namelijk om pelterijen te bren-
gen, en andere benoodigheden te halen voor hunne winkels; en
deze gaan met hetzelfde oogmerk naar Archangel, maar deze
allen, die ongeveer achthonderd mijlen terug moesten, vertrokken
vóór mij.
Tegen het laatst van Mei begon ik mij óók tot mijn vertrek
gereed te maken; ik had een groote menigte sabelvellen, zwarte
vossenvellen, fijn hermelijn en ander kostbaar bont gekocht, of
liever geruild voor andere goederen, die ik uit China medegebracht
had, vooral voor de nagelen en notenmuskaten, die ik meerendeels
hier en het overschot in Archangel verkocht, voor een veel hooger
prijs, dan zij te Londen hadden kunnen gelden; en mijn compag-
non, die de winst berekende, en wiens bestemming veel meer dan
de mijne het drijven van koophandel was, was machtig in zijn
schik met ons vertoeven hier, wegens onzen hier gedreven handel.
In het begin van Juni verliet ik deze afgelegen plaats; een
stad, waarvan men, geloof ik, in de wereld weinig spreekt, en
geen wonder, daar zij zoo ver buiten alle gewone handelswegen
ligt. Wij waren thans tot een kleine karavaan gesmolten, bestaande
in het geheel slechts uit tweeendertig paarden en kameelen. Wij
moesten hier de ergste en grootste woestijn doortrekken, die wij op
de geheele reis aantroffen; ik noem haar de ergste, omdat de weg
er op vele plaatsen zeer gevaarlijk en ongelijk was; het best dat
wij er van konden zeggen was, dat wij geen troepen Tartaren en
roovers te duchten hadden, omdat die nimmer, of althans hoogst
zelden, aan deze zijde van de rivier Oby komen; doch wij on-
dervonden het anders.
Wij hadden juist Europa betreden, na de rivier Kama overge-
trokken te zijn, die aldaar de grensscheiding vormt tusschen Europa
en Azië, en de eerste stad aan de Europeesche zijde heette Soloi-
Kamaskoi, dat zoo veel zeggen wil als „de groote stad op den
oever van de Kama;" en hier verwachtten wij een merkbare ver-
andering te zullen bespeuren in de bewoners, hunne zeden, ge-
woonten godsdienst en bedrijf; maar wij hadden misgerekend.
Wij hadden nog een uitgestrekte woestijn door te trekken, die, naar
men ons verhaalde, op sommige plaatsen zevenhonderd (Eng.)
mijlen lang is, maar niet meer dan tweehonderd mijlen breed, waar
wij hem doortrokken. Tot wij deze achter den rug hadden, vonden
wij zeer weinig verschil tusschen dit land en Tartarijë, en het
volk meest heidenen en weinig beschaafder dan de Wilden van
Amerika; hunne huizen en dorpen vol afgoden, en hunne levens-
wijze barbaarsch, behalve in de steden en de dorpen en hunne
nabijheid, die door Christenen van de Grieksche godsdienst be-
woond worden; maar ook de godsdienst van deze is zóó met bij-
geloof doormengd, dat die op sommige plaatsen niet van afgoderij
te onderscheiden was.
In het doortrekken van deze woestijn, nadat wij alle gevaren
zoo wij meenden, reeds achter den rug hadden, dacht ik dat wij
nog uitgeplunderd en misschien vermoord zouden worden door een
troep roovers. Ik weet nog niet uit welk land zij waren, maar zij
waren allen te paard, droegen boog en pijlen en waren eerst vijf-
enveertig in getal; zij kwamen tot op ongeveer twee geweerscho-
ten afstand van ons, en zonder ons eenige vragen te doen, reden
zij om ons heen en sloegen ons zeer ernstig gade. Eindelijk plaat-
sten zij zich vlak voor ons, waarop wij ons in een gelid voor onze
kameelen schaarden, daar wij nog geen zestien man in het geheel
uitmaakten, en zonden den Siberischen knecht naar hen toe, om
te zien wie zij waren. De man reed naar hen toe met een witte
vlag en sprak hen aan; maar hoewel hij verscheidene van hunne
talen of liever tongvallen gebruikte, kon hij geen woord verstaan
van hetgeen zij zeiden. Na eenige teekens die zij hem deden om
niet nader te komen als hij zijn leven Hef had, en een aanbod om
hem dood te schieten als hij naderde, kwam de man terug, even
wijs als toen hij ging; echter zeide hij dat hij hen, naar hunne
kleeding, voor Tartaren of Kalmukken, of voor een horde Circas-
siërs hield, en dat er in de groote woestijn meer van hen moesten
zijn, ofschoon hij nimmer gehoord had, dat er vroeger ooit eenige
zoo ver noordwaarts waren doorgedrongen.
Dit was een slechte troost voor ons. Er viel echter niets aan
te doen. Aan de linkerzijde, op ongeveer een kwartier afstand,
was een groepje boomen, die dicht bijeen en vlak bij den weg
stonden. Ik besloot dadelijk ons daarheen te begeven en ons, zoo
goed wij konden, te verschansen; want ik begreep dat vooreerst
deze boomen ons grootendeels voor hunne pijlen zouden beschut-
ten, en in de tweede plaats, dat zij ons dan niet in massa op
het lijf konden vallen. Eigenlijk was het mijn oude Portugeesche
loods die het voorstelde, en die deze uitmutende eigenschap had,
dat hij altijd in de oogenblikken van het grootste gevaar, het
geschikste was om ons te leiden en aan te moedigen. Wij trok-
ken met den meest mogelij ken spoed daarheen en bereikten dat
boschje, terwijl de Tartaren of dieven, wat zij dan ook waren,
stand hielden, en ons geen hindernis in den weg legden. Daar
gekomen, bevonden wij tot onze groote vreugde, dat het een
vochtige, moerassige plek was, met aan de eene zijde een groote
bron, die in een klein beekje uitliep, dat een eind weegs nader
zich met een ander van gelijke grootte vereenigde, en dat eigen-
lijk de oorsprong of bron van een groote rivier was, die hooger
op de Wertska heette. Er stonden om die bron niet boven de
tweehonderd boomen, maar zij waren zeer groot en stonden dicht
opeen; zoodat, zoodra wij daar waren, wij ons volkomen voor den
vijand beschut zagen, zoo zij niet afstegen en ons te voet aan-
vielen.
Om dit echter moeilijk te maken, kapte onze Portugees met
onvermoeiden ijver takken van de boomen, en liet die hangen en
niet geheel van den stam gescheiden, van den eenen boom naar
den anderen; zoodat zij een onafgebroken verschansing om ons
heen vormden.
Wij bleven hier eenige uren de bewegingen des vijands ga-
deslaan, die echter geen lust tot vechten scheen te hebben.
Een paar uren voor den avond kwamen zij echter op ons
aanrukken, en ofschoon wij het niet bemerkt hadden, zagen wij
nu dat er zich nog eenigen bij hen gevoegd hadden, zoodat er
thans tachtig ruiters waren, waaronder echter, naar onze meening,
eenige vrouwen. Wij lieten hen tot op een half geweerschot van
onze legerplaats komen, waarna wij met los kruit op hen schoten,
en hen in het Russisch toeriepen wat zij van ons hebben wilden,
en hen gelastten zich te verwijderen. Daar zij ons echter niet
verstonden, drongen zij met verdubbelde woede op ons boschje
aan, zich verbeeldende, dat wij niet zoo verschanst waren of zij
zouden er wel kunnen doorbreken. Onze oude loods was onze
bevelhebber, gelijk hij vroeger onze ingenieur geweest was, en
gelastte ons niet te vuren, voor zij op een pistoolschot afstand
gekomen waren; en alsdan vooral goed op hen te mikken. Wij
zeiden, dat wij op zijn bevel zouden wachten, waarmede hij zoo
lang draalde, tot sommigen nog slechts eenige schreden van ons
af waren.
Wij mikten zóó goed, of de hemel bestierde ons vuur zóó, dat
wij bij de eerste losbranding er veertien doodden, en nog ver-
scheidenen benevens eenige paarden kwetsten, want wij hadden
allen onze geweren met ten minste twee of drie kogels geladen.
Dit. bracht hen geheel in verwarring, en zij trokken dadelijk
wel honderd roeden terug, in welken tijd wij onze geweren weder
laadden, en ziende, dat zij op dien afstand bleven, deden wij
een uitval, en vermeesterden vier of vijf paarden, wier ruiters waar-
schijnlijk gedood waren. Bij de gesneuvelden komende, zagen wij
duidelijk dat het Tartaren waren, hoewel wij niet wisten uit
welke streek, noch hoe het kwam dat zij een zoo buitengewoon
verren tocht hadden ondernomen.
Wij sliepen weinig gelijk men wel denken kan, maar brachten
het meerendeel van den nacht door met ons leger te versterken, en
de toegangen te verschansen, en een scherpe wacht te houden, in
afwachting dat het zou beginnen te dagen. Toen de dag doorkwam
bracht hij ons een onaangename ontdekking; want de vijand, dien
wij gehoopt hadden dat door de warme ontvangst afgeschrikt
zou zijn geworden, was thans tot op zijn minst driehonderd aan-
gegroeid, en had elf of twaalf hutten of tenten opgeslagen, alsof
hij besloten had, ons te belegeren. Zij hadden hun kamp opgesla-
gen in een open vlakte, ongeveer drie kwartier van ons verwijderd.
Deze ontdekking was een onaangename verrassing voor ons; en
hier moet ik bekennen, achtte ik mij en al wat ik had verloren.
Het verlies mijner goederen ging mij zoo veel niet aan het hart
(ofschoon zij van veel waarde waren), als wel de gedachte om in
de handen van zulke barbaren te moeten vallen, op het laatst van
mijn reis, na het doorstaan van zoo vele gevaren en moeilijkheden,
en als het ware in het gezicht van de haven, waar wij veiligheid
en behoud verwachtten. Mijn compagnon was woedend; hij zeide,
dat het verlies zijner goederen hem in den grond zou boren, en
dat hij liever wilde sterven dan tot den bedelstaf te geraken, en
hij wilde vechten tot den laatsten droppel bloed.
Wij brachten zoo den dag door in beraadslagingen wat wij doen
wilden, doch tegen den avond bespeurden wij, dat het getal onzer
vijanden nog vermeerderd was. Wij wisten niet of hun getal den
volgenden morgen nog meer aangegroeid zou zijn, en dus vroeg
ik aan de lieden, die wij van Tobolsk hadden medegenomen, of er
geen andere, geen zijwegen waren, waardoor wij misschien een of
ander dorp of stad konden bereiken, of wel het einde der woestijn.
De Siberische knecht zeide ons, dat als wij hen wilden uit den
weg gaan en niet bevechten, hij zich sterk maakte ons in den nacht
op een weg te brengen, die noordwaarts liep, naar de rivier Petras,
waardoor hij zich verzekerd hield, dat wij den aftocht zouden kun-
blazen, zonder dat de Tartaren wisten waar wij zouden gebleven
zijn. Ik zeide, dat als hij het mogelijk achtte in den nacht te ont-
komen, wij dit volstrekt moesten beproeven, en maakten ons da-
delijk gereed om het uit te voeren.
In de eerste plaats legden wij, zoodra het duister werd, een vuur
aan in onze legerplaats, en maakten het zóó, dat het den geheelen
nacht zou kunnen doorbranden, opdat de Tartaren mochten be-
grijpen dat wij er nog waren; maar zoodra het duister werd, dat
wil zeggen, zoodra wij de sterren konden zien (want eer wilde
onze gids niet op weg gaan), volgden wij onzen nieuwen geleider,
daar wij de paarden en kameelen reeds vooraf beladen hadden. Ik
zag weldra, dat hij zijn weg naar de poolster richtte, daar het land
een groot eind geheel effen was.
Na twee uren zeer snel voortgetrokken te zijn, begon het nog
lichter te worden; want ofschoon de nacht reeds helder was ge-
weest, kwam nu de maan op, zoodat het eigenlijk lichter was dan
wij verlangden; doch den volgenden morgen te zes ure hadden wij
bijkans veertig (Eng.) mijlen afgelegd ; waarmede wij onze paarden
dan ook schier doodgereden hadden. Hier vonden wij een Russisch
dorp, Kirmazinskoi genaamd, waar wij rust hielden en dien dag
niets van de Kalmuksche Tartaren vernamen. Twee uren voor den
avond trokken wij weder op weg en reisden tot den volgenden
morgen te acht ure, schoon niet zoo haastig als vroeger; en tegen
zeven ure trokken wij een riviertje over, genaamd Kirtza, en
kwamen aan een goede, groote en zeer bevolkte stad, door Russen
bewoond, genaamd Ozomoys. Hier hoorden wij, dat er in de
woestijn verscheidene troepen of horden Kalmukken rondzwierven,
maar dat wij thans buiten alle gevaar voor hen waren, hetgeen,
gelijk men denken kan, zeer naar ons genoegen was. Hier waren
wij verplicht andere paarden aan te schaffen, en daar wij rust
hoog noodig hadden, bleven wij hier vijf dagen ; en mijn compagnon
en ik besloten den eerlijken Siberiër, die ons hierheen geleid had,
de waarde van tien pistolen te geven voor zijn geleide.
Binnen vijf dagen kwamen wij te Veuslima aan de rivier Witzogda,
die in de Dwina uitloopt, en dus gelukkig nabij het einde van onze reis
te land, daar die rivier tot Archangel bevaarbaar is. Vandaar kwamen
wij den derden nabij de Lawrenskoi, waar deze rivieren zich ver-
eenigen, en namen daar twee vrachtscheepjes en een bark voor
ons aan. Wij gingen den zevenden scheep en kwamen behouden
te Archangel den achttienden, na een jaar, vijf maanden en drie
dagen op reis te zijn geweest, daaronder begrepen ons verblijf van
acht maanden te Tobolsk.
Wij waren verplicht hier zes weken op de aankomst van schepen
te wachten, en zouden nog langer hebben moeten wachten, zoo
niet een Hamburger een maand vroeger dan eenig Engelsch schip
binnengekomen was; na overwogen te hebben, dat Hamburg
misschien een even goede markt voor onze goederen als Londen
zou opleveren, bevrachtten wij hem alleen.
Wij zeilden van Archangel den 208*611 Augustus, en liepen zonder
eenig merkwaardig wedervaren den 18den September de Elbe op.
Hier vonden mijn compagnon zoowel als ik, een zeer goede ge-
legenheid om onze goederen te verkoopen, zoowel die uit China
als de pelterijen van Siberië, en na het bedrag van den verkoop
gedeeld te hebben, beliep mijn aandeel drieduizend-vierhonderd-
vijfenzeventig Pond Sterling, zeventien schellingen, niettegenstaande
de vele verliezen die wij geleden, — en onkosten die wij hadden
gemaakt. Ik moet echter aanmerken, dat hieronder begrepen was
de waarde van ongeveer zeshonderd Pond Sterling aan diamanten,
die ik te Bengalen gekocht had.
Besluit! Nadat ik bijna vier maanden in Hamburg vertoefd
had, reisde ik vandaar te land naar den Haag, stak vervolgens
met de pakketboot over naar Engeland, en kwam te Londen den
I0den Januari 1705, na tien jaren en negen maanden van Engeland
afwezig te zijn geweest.
En hier bereid ik mij voor een langduriger reis dan deze allen;
daar ik thans tweeënzeventig jaren oud ben geworden, in een leven
vol voortdurende afwisseling, en thans voldoende de waarde van
rust heb leeren waardeeren, en den zegen van zijne dagen in
vrede te besluiten.
